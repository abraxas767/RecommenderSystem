<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s23"><span class="x-ebookmaker-pageno" id="pgepubid00087" title="[Inhoud]"><a class="pginternal" href="4880508795349161123_61525-h-0.htm.html#xd29e358" title="Inhoud"></a></span><div class="divHead" id="pgepubid00088">
<h2 class="main">VRYHEIDSLIEFDE.</h2>
</div>
<div class="divBody">
<p class="first">Theal prys “<span xml:lang="en">the intense love of liberty</span>” van die Boesman; Fritsch, “<span xml:lang="de">diese Freiheitsliebe</span>” maar Stow gee vir ons ’n skets wat hy van Dr. Rubidge, wat blykbaar self teenwoordig
was, gehoor het. Dit het geen verder aanmerking of aanvulling nodig nie:
<span class="x-ebookmaker-pageno" title="[54]"><a class="pginternal" href="4880508795349161123_61525-h-22.htm.html#pb54" id="pb54" title="54"></a></span>
</p>
<blockquote><div>
<p class="first">“.…..Nadat hulle seker skade teweeg gebring het, is die stammetjie omsingel deur ’n
kommando wat hul nagevolg het, en daarin geslaag het om hul af te sny tussen die rotse
van ’n oorhangende punt bo ’n steil afgrond. Hier vir die laaste keer het dié Boesmans
gestaan om slag te lewer. Hulle onversadigde vyande dreig aan die een kant, aan die
ander lê die afgrond wat alle moontlike hoop van ontsnapping belet. ’n Bloedige maar
hopelose stryd vir die lewe begin—een na die ander val hul voor die koeël-reen wat
hul teenstanders op hul uitgiet. Die gesneuwelde en sterwende lê opgehoop op die skrikwekkende
krans; veel, met hulle laaste worsteling met die pyn, rol en val tussen die omliggende
punte en splete. Maar weerstand bied hul nog, en beswyk een na die ander tot alleen
een enkele oorbly.
</p>
<p>“En tog, met die bloedige hoop dooies om hom, en die verbryselde lyke van sy kamerade
op die rotspunte onder hom, het hy net so onbevrees daar uitgesien as toe hy deur
die ganse genootskap van sy dapper broederkrygers omring was. Op die uiterste punt
van die oorhangende rotse neem hy sy posiesie in; daar, met ’n afgrond van sowat tweehonderd
voet aan ieder sy van hom waar geen man hom sou durf volg nie, daag hy sy vervolgers
uit. Tussen die koeëls wat soos haelstene om hom heen slaan, het dit gelyk as of hy
met paljas betoor is, en met nimmer feilende hand los hy pyl na pyl op sy vyande waar
en wanneer een van hulle onversigtig hom ontskuil.
</p>
<p></p>
<div class="figure fig12width" id="fig12"><span id="id-2380542625115228850">Fig. XII.</span><p class="figureHead"><span class="ex">Fig.</span> XII.</p>
<p class="first">Gegraveerde Olifant, na ’n skets van die skrywer. Die rots met die kunswerk daarop
is in die Museum, Kaapstad.
</p>
<p>Sien bds. <a class="pginternal" href="4880508795349161123_61525-h-30.htm.html#pb74">74</a>.</p>
</div><p>
</p>
<p>“Die snaar van sy boog lê al teen sy laaste pyl; ’n gees van medelyde trek blykbaar
oor die venynige vyandelike skaar wat hom van alle kante bedreig; hulle roep na hom
dat sy lewe sal gespaar word as hy hom oorgee. Met minagting skiet hy sy laaste pyl
op die spreker met dié <span class="x-ebookmaker-pageno" id="pgepubid00089" title="[56]"><a class="pginternal" href="4880508795349161123_61525-h-22.htm.html#pb56" id="pb56" title="56"></a></span>woorde: ‘’n Opperhoof weet wel hoe om te sterwe, maar nooit om oor te gee aan die
ras wat hom uitgebuit het nie!’ Toe met ’n wilde kreet van minagting draai hy om,
en spring daar onbevrees die steil afgrond af waar hy, op die rotse vermorseld, sy
dood ontmoet. So het vergaan met onverskrokke moed die laaste van sy stam, en met
hom verdwyn sy stam ook uit die geskiedenis van Suid-Afrika.”</p>
</div></blockquote><p>
</p>
</div>
</div>
</div></body></html>
