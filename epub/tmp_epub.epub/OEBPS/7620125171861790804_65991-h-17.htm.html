<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00085" title="[84]"><a id="Page_84"></a></span></p>
<div class="figcenter" style="width: 500px;">
<span id="id-6457873249808043635"></span>
</div>
<h2 class="nobreak" id="XVI">XVI.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Maande en maande was daar reeds</div>
<div class="verse indent0">gerug van oorlog.</div>
<div class="verse indent0">Almal was die praat daaroor gewend;</div>
<div class="verse indent0">en elke ene het sy weg gegaan</div>
<div class="verse indent0">soos voor die tyd.</div>
<div class="verse indent0">En altyd werd die vraag gewoë</div>
<div class="verse indent0">weer en weer:</div>
<div class="verse indent0">sou’t kom of nie?</div>
<div class="verse indent0">Die vrese en die hoop het beurt om beurt</div>
<div class="verse indent0">mekanders plek geneem,—</div>
<div class="verse indent0">en baie het sig reeds gerus gestel.</div>
</div>
<div class="stanza">
<div class="verse indent0">Maar plots’ling is die kans</div>
<div class="verse indent0">ten slegste omgeslaan;</div>
<div class="verse indent0">die vyand soek die stryd, geen mense-hand</div>
<div class="verse indent0">kan nou nog keer.</div>
</div>
<div class="stanza">
<div class="verse indent0">Bedrywigheid is oral</div><span class="x-ebookmaker-pageno" id="pgepubid00086" title="[85]"><a id="Page_85"></a></span>
<div class="verse indent0">en gewoel.</div>
<div class="verse indent0">Te wapen! is die kreet.</div>
<div class="verse indent0">Leeftog word versamel en verpak.</div>
<div class="verse indent0">Van mens en dier word diens geverg.</div>
<div class="verse indent0">Die treine is vol.</div>
<div class="verse indent0">Banier en sang</div>
<div class="verse indent0">gelei die jonge burgers uit.</div>
<div class="verse indent0">En snikke, uit die skare, onderbreek</div>
<div class="verse indent0">die afskeids vroom gebed,</div>
<div class="verse indent0">en seënwense.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Roelof kom nie uit nie.</div>
<div class="verse indent0">Wat sou’t wees?</div>
<div class="verse indent0">’n Week gaan om,</div>
<div class="verse indent0">’n twede,</div>
<div class="verse indent0">na die dag dat hy</div>
<div class="verse indent0">gesê het dat hy weer</div>
<div class="verse indent0">terug sou wees.</div>
</div>
<div class="stanza">
<div class="verse indent0">’n Briefie kom daar eind’lik</div>
<div class="verse indent0">met berig</div>
<div class="verse indent0">dat hy met d’eerste klomp</div>
<div class="verse indent0">was mee-gegaan,</div>
<div class="verse indent0">en op die grense hom bevind:</div>
<div class="verse indent0">Oënbliklik was hy met sy perd</div>
<div class="verse indent0">tot krygsdiens opgeroep,</div><span class="x-ebookmaker-pageno" id="pgepubid00087" title="[86]"><a id="Page_86"></a></span>
<div class="verse indent0">en baie werksaam sinds die eerste dag.</div>
<div class="verse indent0">Daar kon nie aan gedink word</div>
<div class="verse indent0">om nog eers</div>
<div class="verse indent0">na huis terug te kom.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Die huis is stil op Uitkyk,</div>
<div class="verse indent0">net asof</div>
<div class="verse indent0">daar ene uit begrawe is.</div>
<div class="verse indent0">Met ywer is tant’ Mieta weer</div>
<div class="verse indent0">aan werk gegaan,</div>
<div class="verse indent0">om oorvloed van gebak</div>
<div class="verse indent0">en alles wat maar lekker is</div>
<div class="verse indent0">gereed te maak</div>
<div class="verse indent0">en weg te stuur aan hom,</div>
<div class="verse indent0">„haar kind”.</div>
<div class="verse indent0">En klere moet hy hê en warme dek.</div>
<div class="verse indent0">Sy het nie rus nie,</div>
<div class="verse indent0">nag of dag.</div>
</div>
<div class="stanza">
<div class="verse indent0">En as die grootste drukte nou bedaar,</div>
<div class="verse indent0">en sy</div>
<div class="verse indent0">weer tyd het om te dink,</div>
<div class="verse indent0">moet Martjie en oom Kootjie</div>
<div class="verse indent0">baie-maal gewaar</div>
<div class="verse indent0">hoe sy in stilte, as sy dink</div>
<div class="verse indent0">dat hul nie sien nie,</div>
<div class="verse indent0">’n traan van kommer uit haar oë droog.</div><span class="x-ebookmaker-pageno" id="pgepubid00088" title="[87]"><a id="Page_87"></a></span>
</div>
<div class="stanza">
<div class="verse indent0">As Martjie ’t merk, die eerste keer,</div>
<div class="verse indent0">dan tref ’t haar skokkend:</div>
<div class="verse indent0">wat! sou ma dan waarlik dink dat hul</div>
<div class="verse indent0">vir Roelf nie weer sal sien nie?</div>
<div class="verse indent0">Nee, aan so iets het sy self</div>
<div class="verse indent0">nog nooit durf dink.</div>
<div class="verse indent0">Sou ’t moontlik wees?</div>
<div class="verse indent0">Sy kan ’t nie glo nie, nee!</div>
<div class="verse indent0">Maar van die dag af is daar in haar bors</div>
<div class="verse indent0">’n wurmpie wat daar vreet,</div>
<div class="verse indent0">en op haar jong gelaat</div>
<div class="verse indent0">’n trek van sorg,</div>
<div class="verse indent0">en in haar oog ’n blik van onrus bring.</div>
</div>
<div class="stanza">
<div class="verse indent0">Vlugtig was sy afskeid daardie dag,</div>
<div class="verse indent0">sy maters was daarby,</div>
<div class="verse indent0">van oog tot oog</div>
<div class="verse indent0">en siel tot siel</div>
<div class="verse indent0">het niks gepraat.</div>
<div class="verse indent0">’t Was nie anders of hy toe maar net</div>
<div class="verse indent0">’n groet tot weersiens had gegee.</div>
<div class="verse indent0">En ’t sou die laaste groet kan wees van hom?</div>
<div class="verse indent0">van hom, besitter van haar hart en wese!</div>
<div class="verse indent0">Nee!!</div>
<div class="verse indent0">Haar lewe was hy, elke dag,</div>
<div class="verse indent0">ten spyte van die kloof</div>
<div class="verse indent0">wat haar van hom moes skei,</div>
<div class="verse indent0">sy wese so met hare saamgeweef</div>
<div class="verse indent0">dat sy</div><span class="x-ebookmaker-pageno" id="pgepubid00089" title="[88]"><a id="Page_88"></a></span>
<div class="verse indent0">so min haar kan verbeel</div>
<div class="verse indent0">in eie bestaan haarselwe te verlies</div>
<div class="verse indent0">as hom.</div>
<div class="verse indent0">Sal hy verdwyn in eew’gheids duisternis</div>
<div class="verse indent0">so sonder woord of teken eers aan haar?</div>
<div class="verse indent0">Sal sy hom eendag soek—sy weet nie waar—</div>
<div class="verse indent0">en sal hy as ’n vreemde wees</div>
<div class="verse indent0">wat haar nie ken;</div>
<div class="verse indent0">sal sy hom soek en nie kan vinde?</div>
<div class="verse indent0">O!</div>
<div class="verse indent0">Dan sal sy selfs te midde van ’n skaar</div>
<div class="verse indent0">van hemellinge</div>
<div class="verse indent0">eensaam voel,</div>
<div class="verse indent0">soos ene in die eew’ge kou alleen,</div>
<div class="verse indent0">van d’hemelruim.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Die eerste offers is geval</div>
<div class="verse indent0">in vryheidskamp;</div>
<div class="verse indent0">die droewe mare hang op straat en plein.</div>
<div class="verse indent0">In klompies staan die mense,</div>
<div class="verse indent0">hier en daar</div>
<div class="verse indent0">en fluist’rend word gepraat</div>
<div class="verse indent0">van die, wat almal het geken</div>
<div class="verse indent0">en nooit die strate van hul dorpie weer</div>
<div class="verse indent0">sal mag betree.</div>
<div class="verse indent0">En ’t lyk of elk een aan die ander vra:</div><span class="x-ebookmaker-pageno" id="pgepubid00090" title="[89]"><a id="Page_89"></a></span>
<div class="verse indent0">O, wat het ons begin, en waar</div>
<div class="verse indent0">sal d’einde wees?!</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Op Uitkyk kom berig dat Roelf</div>
<div class="verse indent0">verwond is in die slag....!</div>
<div class="verse indent0">Daar’s stilte in die kleine kring;</div>
<div class="verse indent0">in drie paar oë wel die trane op</div>
<div class="verse indent0">van dank,</div>
<div class="verse indent0">dat wreder slag hul is gespaar.</div>
<div class="verse indent0">Maar deur die trane breek ’n glimlag heen</div>
<div class="verse indent0">van trots!</div>
<div class="verse indent0">Die wond is nie</div>
<div class="verse indent0">van veel beduidenis</div>
<div class="verse indent0">en Roelf laat weet dat hy</div>
<div class="verse indent0">in weinig weke weer hersteld sal wees.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Die weke kom en gaan,</div>
<div class="verse indent0">die lange maande,</div>
<div class="verse indent0">een vir een.</div>
<div class="verse indent0">En soos ’n blits uit wolke, onweer-swaar,</div>
<div class="verse indent0">kom senuwee-skokkend keer op keer berig,</div>
<div class="verse indent0">van stryd en dood.</div><span class="x-ebookmaker-pageno" id="pgepubid00091" title="[90]"><a id="Page_90"></a></span>
<div class="verse indent0">Op Uitkyk is die rus verdwyn,</div>
<div class="verse indent0">oom Kootjie, ook, verdrietig nog daarby</div>
<div class="verse indent0">dat ouderdom hom bind</div>
<div class="verse indent0">aan huis en haard.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Dis sondagmôre en gure winterweer,</div>
<div class="verse indent0">maar vroeg is reeds tant’ Mieta en oom Koot</div>
<div class="verse indent0">na dorp gery,</div>
<div class="verse indent0">deur niks was hul te keer nie</div>
<div class="verse indent0">want daar is</div>
<div class="verse indent0">’n diens vandag vir die</div>
<div class="verse indent0">wat staan, en sterwe</div>
<div class="verse indent0">op die veld van eer.</div>
<div class="verse indent0">Martjie is allénig tuis gebly.</div>
<div class="verse indent0">Sy’s voor die venster,</div>
<div class="verse indent0">buitetoe haar oog gerig.</div>
</div>
<div class="stanza">
<div class="verse indent0">En grys en driestig is die winterdag:</div>
<div class="verse indent0">in lange rye lê die wolke,</div>
<div class="verse indent0">swaar gebank,</div>
<div class="verse indent0">eenselwig-vaal en roerloos, of hul so</div>
<div class="verse indent0">nog honderd jaar kan draal</div>
<div class="verse indent0">in trage rus</div>
<div class="verse indent0">—die folterpyne onge-ag</div>
<div class="verse indent0">van harte wat daar kwyn,</div>
<div class="verse indent0">van harte wat daar ween en bid</div>
<div class="verse indent0">om sonneskyn.</div><span class="x-ebookmaker-pageno" id="pgepubid00092" title="[91]"><a id="Page_91"></a></span>
<div class="verse indent0">Die wind wil maar gaan lê,</div>
<div class="verse indent0">want moeg gesug</div>
<div class="verse indent0">is reeds die oue eike voor die deur.</div>
<div class="verse indent0">Net nou en dan</div>
<div class="verse indent0">kom nog ’n snikkie ná,</div>
<div class="verse indent0">as teën die ruit</div>
<div class="verse indent0">’n dooie blaartjie tik.</div>
</div>
<div class="stanza">
<div class="verse indent0">Starend-wyd is Martjies oog</div>
<div class="verse indent0">in vèr gedagtes heeltemal verloor:</div>
<div class="verse indent0">sy dink aan hom.</div>
<div class="verse indent0">En onverklaarbaar is die raadsel nog vir haar</div>
<div class="verse indent0">hoekom hy tog haar liefde het versmaad,</div>
<div class="verse indent0">sy dink daar elke dag nog aan.</div>
<div class="verse indent0">Sy dink daaraan</div>
<div class="verse indent0">hoe sy gesien het soms</div>
<div class="verse indent0">dat hy</div>
<div class="verse indent0">’n stryd te strye had,</div>
<div class="verse indent0">asof hy in ’n weif’ling staan.</div>
<div class="verse indent0">En eendag, by ’n wending van haar hoof,</div>
<div class="verse indent0">so onverwags,</div>
<div class="verse indent0">het sy sy oog gevang, op haar gerig,</div>
<div class="verse indent0">vol trane en medely!....</div>
<div class="verse indent0">Dis net of in haar oog meteens</div>
<div class="verse indent0">’n flikkering is ontwaak,</div>
<div class="verse indent0">sy’s opgestaan en kuier snel</div>
<div class="verse indent0">die kamer op en neer,</div>
<div class="verse indent0">soos iemand met ’n plan</div>
<div class="verse indent0">wat nie kan wag nie:</div>
<div class="verse indent0">„wáarom had hy trane in sy oog</div><span class="x-ebookmaker-pageno" id="pgepubid00093" title="[92]"><a id="Page_92"></a></span>
<div class="verse indent0">„vir my?</div>
<div class="verse indent0">„wáarom, wáarom het hy my verstoot?</div>
<div class="verse indent0">„Ek sal, ek mag,</div>
<div class="verse indent0">„ek moet dit weet!</div>
<div class="verse indent0">„O, dat ek sou kan dink dat ek</div>
<div class="verse indent0">„te laat kan wees</div>
<div class="verse indent0">„om dit van hom te hoor!</div>
<div class="verse indent0">„Wat is dit wat my sê</div>
<div class="verse indent0">„dat ek geen dag verlore moet laat gaan</div>
<div class="verse indent0">„maar spoed moet maak?</div>
<div class="verse indent0">„Hoe het ek tog so lang nog hier kan bly!”</div>
</div>
<div class="stanza">
<div class="verse indent0">By tuiskoms van tant’ Mieta en oom Koot</div>
<div class="verse indent0">is Martjie besig, by haar kas,</div>
<div class="verse indent0">haar klere uit te soek.</div>
<div class="verse indent0">Haar plan is gou vertel:</div>
<div class="verse indent0">sy sluit haar aan</div>
<div class="verse indent0">by die ambulans, die eerste wat weer gaan;</div>
<div class="verse indent0">verpleegsters word gevra,</div>
<div class="verse indent0">sy kan nie meer</div>
<div class="verse indent0">op haar laat wag,</div>
<div class="verse indent0">haar diens, as dogter van haar land,</div>
<div class="verse indent0">word ook geverg.</div>
</div>
<div class="stanza">
<div class="verse indent0">Tant’ Mieta is bly,</div>
<div class="verse indent0">dat sy na Roelfie gaan,</div>
<div class="verse indent0">haar „kind”.</div>
<div class="verse indent0">Die moeder-oog het lang gewaar</div>
<div class="verse indent0">hoe Martjies hart aan hom</div>
<div class="verse indent0">gegéwe was.</div><span class="x-ebookmaker-pageno" id="pgepubid00094" title="[93]"><a id="Page_93"></a></span>
<div class="verse indent0">En welgetroos dat eenmaal sou gebeur</div>
<div class="verse indent0">wat ook haar moederhart verlang,</div>
<div class="verse indent0">het sy maar stil gewag,</div>
<div class="verse indent0">vertrouend op die tyd.</div>
<div class="verse indent0">Sy weet ook wel wat jonge harte is;</div>
<div class="verse indent0">en wat sou dan kan hinder dat die twee</div>
<div class="verse indent0">mekander vind?</div>
</div>
</div>
</div>
</body></html>
