<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Boesman-Stories: Deel III. Die Boesman self, sy sedes, gewoontes en bekwaamhede</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Gideon Retief von Wielligh (1859–1932)" name="author"/>
<link href="5581231292449510179_d3cover.jpg" id="id-7374541945027500386" rel="icon" type="image/x-cover"/>
<meta content="Gideon Retief von Wielligh (1859–1932)" name="DC.Creator"/>
<meta content="Boesman-Stories: Deel III. Die Boesman self, sy sedes, gewoontes en bekwaamhede" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="San (African people) -- Folklore" name="DC:Subject"/>
<meta content="Tales -- Africa, Southern" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.33 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="ch67"><span class="pageNum">[<a class="pginternal" href="330045445424065662_63998-h-0.htm.html#xd30e308">Inhoud</a>]</span><div class="divHead" id="pgepubid00018">
<h2 class="label">No. 67.</h2>
<h2 class="main">Is Boesmans werklik so dom?</h2>
</div>
<div class="divBody">
<p class="first notice"><i>OPMERKINGS:—Hoe meer ons die Boesman bestudeer, hoe groter raaisel word hy vir ons.</i>
</p>
<p>Ons is almal daarmee eens dat ’n Boesman baie fyn jagplanne kan maak—meer so as enig
ander nasie van die wêreld; maar dan weet ons ook dat niemand daarin geslaag het om
’n Boesman goed te leer lees en skrywe nie. Sy taal is eenvoudig, tog vervoeg hy sy
werkwoord net so goed as ’n Hollander of Engelsman kan dink om sy eie werkwoorde te
vervoeg. ’n Jong Boesman leer ’n ander taal praat met verbasende snelheid. Sy tekeninge
is so duidelik dat daar geen twyfel kan ontstaan watter dier of mens daarmee bedoel
is nie. Van klei kan hy enige dier of mens namaak en tog kan hy nie tel nie, terwyl
aan die mens tien vingers gegee is, wat ook kan gebruik word—en wat al die nasies
van die wêreld gebruik het—om te leer tel.
</p>
<p>Omdat hy nie diep oor iets kan redeneer nie en omdat hy hom nie in ernstige gedagtes
kan verdiep nie, is sy begrip van godsdiens baie oppervlakkig—so het dit by ons al
’n vaste uitdrukking geword: Hy is so dom as ’n Boesman; sy verstand is so kort as
dié van ’n Boesman.
</p>
<p>Maar is hy nou so dom in alles?
<span class="pageNum" id="pb128">[<a class="pginternal" href="330045445424065662_63998-h-17.htm.html#pb128">128</a>]</span></p>
<p></p>
<div class="figure d3p128width"><span id="id-5159277489027587730">BOESMANS MET KRALE VAN VOLSTRUISEIERDOPPE.</span><p class="figureHead">BOESMANS MET KRALE VAN VOLSTRUISEIERDOPPE.</p>
</div><p>
</p>
<p>Sonder gereedskap kan die beste ambagsman nie werk nie. En hoeveel ambagsmanne—ja,
hoeveel van ons—is daar wat ons eie gereedskappe kan maak? Die kuns is om sonder gereedskap
te werk. Ons het kraalsnoere van volstruiseierdoppe gemaak gesien en het enkele in
ons besit wat ’n Boesman sonder gereedskap gemaak het. Ons vertel wat oom Jan Visser
aan mnr. E. de Roubaix meegedeel het hoe die krale gemaak word:—
</p>
<p>“Rondebout (die Boesman) en van sy maats het ek sien krale maak van die doppe van
volstruiseiers. Die dopstukkies <span class="pageNum" id="pb129">[<a class="pginternal" href="330045445424065662_63998-h-17.htm.html#pb129">129</a>]</span>word geslyp tot hulle rond is en die grootte van ’n hempsknopie het; dan word ’n gaatjie
in die middel geboor en is dan gereed om ingery te word. Die Boesmans dra soms lang
stringe van hierdie soort krale om hulle arms en bene—net soos Kaffers glaskrale dra.<span class="corr" id="xd30e1186" title="Nie in die bron nie">”</span>
</p>
<p>Dan, weer, het ons kieries met ’n knop gesien wat Boesmans sonder die hulp van ’n
staalmes bewerk het en het daarop met ’n draadjie en kooltjies vuur diere uitgebrand
wat baie duidelik en natuurlik was—vernaamlik ’n bont tier en slange met hulle skobbe
en dubbele tonge. Ons is seker dat baie van ons wat ons so slim hou, die Boesman dit
nie sou nagedoen het nie. En wie het hom dit geleer?
</p>
<p>Mevr. Jacob de Clercq het ons vertel dat haar vader ’n Boesman gehad het wat by hulle
groot geword het. Hy het al sy eie musiekinstrumente ewe kunstig gemaak. Daar het
dit nie by gebly nie, maar hy kon daarop gesangetjies en liedjies speel; maar om te
leer lees of spel of iets uit die hoof leer—so ver kon hul hom nie bekwaam nie: Sy
vertel, toe die eerste kettingsteek-naaimasiene uitkom, het hy op sy eie manier so
’n speelgoed-masien nagemaak. Hy het te danig ’n begeerte gehad om smidswerk te leer,
en het toe by ’n smid in Natal gaan werk; hy was daarin net knap; en toe hy die ambag
enigsins goed verstaan het, loop hy weg, sodat niemand weet waarheen hy gedros het
nie.
</p>
<p>Selfs met ’n eenvoudige sikspens-knipmes kan ’n Boesman kunstige werkies verrig. Ons
het gesien ’n nek <span class="pageNum" id="pb130">[<a class="pginternal" href="330045445424065662_63998-h-17.htm.html#pb130">130</a>]</span>en kop van ’n viool wat ’n Boesman van kareehout uitgekerf het wat glad nie in vertoning
vir ’n ingevoerde een hoef agteruit te staan nie.
</p>
<p>’n Ou vrind van ons het ons vertel dat sy buurman, mnr. Prinsloo, in die ou dae ’n
watermeultjie gehad het om koring mee te maal. Sy meulenaar was ’n Boesman wat hy
klein gevang het en van sy ouers ontvang het, daar kos toe skaars was. Die Boesman
het alles van malery geleer. Hy was ook met ’n makgemaakte Boesmanmeid getroud. Albei
het ’n goeie en sindelike opvoeding gekry en het in ’n kliphuis met deur en venster
daar by die meul gewoon. Dit het soms gebeur dat die malery langer ophou as verwag
is, dan het die ou Boesman die witmense na sy huis genooi om koffie te drink of ’n
stukkie te kom eet. Sy oumeid was skoontjies aangetrek; die tafellaken was so wit
as sneeu; wat daarop staan, blink; en die borde, messe, vurke, lepels en kommetjies
is wat hul spesiaal vir witmense gehou het.
</p>
<p>Dus sien ons hieruit dat as ’n Boesman van kindsgebeente reinheid geleer word, hy
ook sindelik kan wees en dat hy vir hom in muurhuise goed tuisvoel.
</p>
<p>Dis verder ’n bekende feit dat die Boesmans nooit geploeë of gesaai het nie. Wel,
meneer Louw Prinsloo het in die vroeë dae naby Chrissies-meer op die Hoëveld van Transvaal
gewoon. Hy vertel dat hul wilde Boesmans wat vee gesteel het, agternagesit het. Aan
die bopunt van Soetoerivier kry hul die woonplek van die Boesmans; en daar het klein
tuintjies met mielies gestaan, terwyl in die <span class="pageNum" id="pb131">[<a class="pginternal" href="330045445424065662_63998-h-17.htm.html#pb131">131</a>]</span>hele omgewing geen blankes of Kaffers gewoon het nie. Wild het toe al skaars geword,
en die ou spreekwoord sê: “Nood leer bid,”—so het die Boesman hom verplig gevoel om
ook mielies te saai—miskien meer met die doel om dit groen te kook of te braai.
<span class="pageNum" id="pb135">[<a class="pginternal" href="330045445424065662_63998-h-17.htm.html#pb135">135</a>]</span></p>
</div>
</div>
</div></body></html>
