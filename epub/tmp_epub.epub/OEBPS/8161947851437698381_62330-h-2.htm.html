<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Boesman-Stories: Deel I. Mitologie en legendes</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Gideon Retief von Wielligh (1859–1932)" name="author"/>
<link href="8790662350734968002_d1front.jpg" id="id-3941963098126725525" rel="icon" type="image/x-cover"/>
<meta content="Gideon Retief von Wielligh (1859–1932)" name="DC.Creator"/>
<meta content="Boesman-Stories: Deel I. Mitologie en legendes" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="ch2"><span class="x-ebookmaker-pageno" id="pgepubid00023" title="[Inhoud]"><a class="pginternal" href="8161947851437698381_62330-h-0.htm.html#xd29e179" title="Inhoud"></a></span><div class="divHead" id="pgepubid00024">
<h2 class="label">No. 2.</h2>
<h2 class="main">Nag en Duisternis en hulle drie Dogters.</h2>
</div>
<div class="divBody">
<p class="first notice"><i>OPMERKINGS:—Uit hierdie Storie blijk dit dat die Boesmans wel deeglik oortuig is dat
alles uit Duisternis gebore is: dit was eers aand gewees en toe môre gewees. Die outa
wat ons die Stories vertel het, het altijd die Boesmanwoorde</i> <span class="sc">’Ga</span> <i>en</i> <span class="sc">’Gagen</span> <i>in plaas van</i> <span class="sc">nag</span> <i>en</i> <span class="sc">duisternis</span> <i>gebruik. En die Hotnotsgod het hij op sij Boesmans</i> <span class="sc">’Kaggen</span> <i>genoem</i>.
</p>
<p>In die ou dae was daar net ’n skemering—net soos op ’n donker onweersdag. Dit was
koud, en die Son, Maan en Sterre het toe nog nie geskijn nie. Ou <span class="sc">’Ga</span> (nag) en sij ou vrouw <span class="sc">’Gagen</span> (duisternis) het in ’n klipspelonk gewoon. Hulle het nie seuns gehad nie, maar net
drie dogters.
</p>
<p>Toe die drie meide groot geword het, neem die moeder klein Skilpadjies, haal die vleis
daar uit, boor gaatjies aan die voorpunte van die doppies, gooi daarin klein klippies,
om daarin ’n geraas te maak as die doppies geskud word; sij snoer die doppies in met
’n riempie van Bobiaanvel gemaak en hang die snoer om die nek van haar oudste dogter.
Sij verbied die dogter om die snoer van haar hals af te haal, anders sal die kos in
haar buurte opraak.
</p>
<p>Toe neem die moeder weer klein kalbasdoppies, maak die doppies skoon, gooi daarin
saadjies van bessies, snoer dit in ’n touwtjie van die binnebas van ’n boom gemaak
en hang toe die snoer met klein kalbassies om die nek van haar tweede dogter. Sij
verbied hierdie dogter ook om die snoer <span class="x-ebookmaker-pageno" id="pgepubid00025" title="[12]"><a class="pginternal" href="8161947851437698381_62330-h-2.htm.html#pb12" id="pb12" title="12"></a></span>van haar hals af te haal, anders sal die veldkos in haar buurte ook tot niet raak.
</p>
<p>Daarop neem die moeder die ore van Springbokke, slag die buitenste harige vel daarvan
af, neem die binnenste wit pit van die ore en maak daarvan klein blasies, gooi toe
eers daarin droë sand om die sakkies mooi te laat droog. Toe die sakkies droog was,
gooi sij daarin die harde korrels wat in Springbok-oë is, om ’n geraas te maak, rij
die blasies in met ’n touwtjie van Springboksenings gemaak en hang die snoer om die
nek van die jongste dogter, met die gebod om dit nie van haar hals af te haal nie.
</p>
<p>Toe roep die vader en moeder die drie dogters om voor die mense te kom dans om te
sien hoe mooi hulle kan dans en om te luister hoe pragtig die snoere om hulle nekke
raas as die drie meide dans.
</p>
<p>Baie mense het van ver gekom om na die pragtige danse van die drie jongmeide te kijk
en het hulle baie verwonder. Maar die jonkmans was maar versigtig vir die drie meide,
omdat hul die drie dansers as toorhekse beskouw het. Dáároor het die drie hulle nie
erg bekommer nie, want hulle was gelukkig waar hulle was.
</p>
<p>Die Gogga, wat ons die Hotnotsgod, en wat die Boesmans <span class="sc">’Kaggen</span> noem, en wat nes ’n lang, plat Sprinkhaan lijk, wat sij dik voorpote saam hou asof
hij bid—wel, daardie Hotnotsgod het op ’n bossie gesit en het aldag sit en kijk en
luister hoe die drie jongmeide dans. Om beter te kan sien en te luister, verander
hij hom in ’n groot wilde bok en kom toe nader en kijk met nuwsgierige oë na die dansers.
<span class="x-ebookmaker-pageno" title="[13]"><a class="pginternal" href="8161947851437698381_62330-h-2.htm.html#pb13" id="pb13" title="13"></a></span></p>
<p>Die ou vader grijp toe sij pijlkoker en boog en bekruip die groot bok; hij skiet en
skiet, maar elke slag was dit mis. Hij kruip toe weer nader, vat goed korrel en toe
raak hij die bok. Die bok hol ’n entjie weg en val dood—of liewers gesê: hij hou hom
dood.
</p>
<p>Daarop stap die vader en moeder met die dogters nader om die bok af te slag. Na hul
hom afgeslag het, snij die ou die bok in vier kwarte. Hij vat ’n agterkwart en die
vel en dra dié; sij vrouw dra die ander agterkwart en binnegoed; die oudste dogter
vat ’n voorkwart en dra dit; die tweede dogter dra die ander voorkwart, terwijl die
jongste dogter die kop met die rugstring daaraan pak en dra.
</p>
<p>Die kop begin toe met die jongste dogter te praat en vra waarom hulle hom so seer
moet maak. Die kop knip sij oë en steun erg pijnlik.
</p>
<p>Die jongste dogter roep uit: “Pa, die bok se kop leef nog—hoor hoe praat hij met mij
en hoor hoe steun hij!”
</p>
<p>Die ander draers neem dit vir korswil op en steur hul nie aan die praatjies van die
jongste suster nie.
</p>
<p>Weer roep die jongste dogter: “Pa, dis regtig waar, die bok se kop leef nog, hoor
hoe hij praat en steun—kijk hij knip oë.”
</p>
<p>Ook van hierdie gesegdes van die jongste dogter word geen notiesie geneem nie. Die
draers stap voort.
</p>
<p>Maar toe die jongste dogter vir die derde keer roep en sê: “Pa, ek smijt net nou die
bok se kop met rugstring en al weg: hoor hoe praat en kreun hij, en kijk hoe knip
hij sij oë,” toe blij die draers staan om te kijk. En terwijl <span class="x-ebookmaker-pageno" id="pgepubid00026" title="[14]"><a class="pginternal" href="8161947851437698381_62330-h-2.htm.html#pb14" id="pb14" title="14"></a></span>hulle blij staan, draai die vier kwarte hulle bo op die koppe van die draers om. Hulle
sit van skrik die vier kwarte op bossies neer om dié nie vol sand te laat word nie.
Elke kwart draai hom weer reg, want die dorings en skerp punte van die takkies steek
hulle. Toe skrik algaar nog meer en staan eenkanttoe.
</p>
<p>Die een agterkant spring toe op en gaan na sij plek aan die rugstring en heg hom daar
vas, toe spring die ander agterkwart ook op en heg hom op sij plek vas; daarop spring
die een voorkwart op en gaan na sij plek aan die rugstring toe; daarop volg die ander
voorkwart en heg hom op sij plek vas; toe kruip die ingewande in die afgeslagte bok;
die bok spring na die vel toe, en die vel vouw hom daarop om die bok, net soos hij
tevore was, en die bok staan weer ewe bedaard die draers te aanskouw. Daarop hol hij
op ’n kort galoppie weg en word daarna weer die Hotnotsgod, wat soos ’n lang, skraal
Sprinkhaan lijk.
</p>
<p>So vind die ou vader en sij gesin uit dat <span class="sc">’Kaggen</span> hulle lelik geflous het. Maar hiermee was dit nie gedaan nie.
</p>
<p>Die Hotnotsgod, na verloop van enige dae, verander drie van sij seuns in drie jonkmans
en hij stuur hul na die drie jongmeide toe. Die drie meide krij net sin in die drie
mooi jongkêrels. En ieder jonkman vat een van die dogters en trouw met haar.
</p>
<p>Hulle maak toe hutte van bossies en gaan daarin woon; want daar was volop Wild en
veldkos—net soos hulle ma hulle voorspel het—, solank die drie dogters die snoere
om hulle nekke dra.
<span class="x-ebookmaker-pageno" id="pgepubid00027" title="[15]"><a class="pginternal" href="8161947851437698381_62330-h-2.htm.html#pb15" id="pb15" title="15"></a></span></p>
<p>Daar het toe ook baie ander Boesmans kom woon, wat op die Wild en veldkos kom jag
maak het. So het daardie plek net ’n plek van plesier geword.
</p>
<p>Sonder om te twis, het hul daar in vrede saam gewoon; want kos en al die nodige was
daar volop; plesier en pret het daar nie ontbreek nie, en wat wil hulle meer hê? In
een woord, dit was daar ’n lui-lekker land.
<span class="x-ebookmaker-pageno" id="pgepubid00028" title="[19]"><a class="pginternal" href="8161947851437698381_62330-h-2.htm.html#pb19" id="pb19" title="19"></a></span></p>
</div>
</div>
</div></body></html>
