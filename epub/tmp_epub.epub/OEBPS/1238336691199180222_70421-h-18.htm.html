<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00048" title="[48]"><a id="Page_48"></a></span></p>
<h2 class="nobreak" id="XIV">XIV.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Nie vir die loon wat mense ag,</div>
<div class="verse indent2">En wat die veld en berg versmaad,</div>
<div class="verse indent2">Tevrede met hul groen gewaad,</div>
<div class="verse indent0">Wat loon genoeg is vir die dag;</div>
</div>
<div class="stanza">
<div class="verse indent0">Nie vir die woord wat sê: „Dis reg</div>
<div class="verse indent2">Wat jy gedoen het in jou krag”,</div>
<div class="verse indent2">Maar, soos die wilde blomme, wag</div>
<div class="verse indent0">Sonder besef van goed of sleg;</div>
</div>
<div class="stanza">
<div class="verse indent0">Nie vir toejuiging wat bely</div>
<div class="verse indent2">Die waarheid van wat ewig waar</div>
<div class="verse indent2">Sal wees, tot eens die laaste snaar</div>
<div class="verse indent0">Breek voor die lied sy einde kry:</div>
</div>
<div class="stanza">
<div class="verse indent0">Net vir die lus en die genot</div>
<div class="verse indent2">Deur krag gegee om krag te win,</div>
<div class="verse indent2">Om van die stof wat is, te spin</div>
<div class="verse indent0">’n Sieraad vir jouself en God.</div><span class="x-ebookmaker-pageno" id="pgepubid00049" title="[49]"><a id="Page_49"></a></span>
</div>
<div class="stanza">
<div class="verse indent0">Vir Hom hierna om, as Hy wil,</div>
<div class="verse indent2">Te prys of laak: net doen vir jou,</div>
<div class="verse indent2">En dan die hande saamgevou,</div>
<div class="verse indent0">Ootmoedig as ’n kind en stil.</div>
</div>
<div class="stanza">
<div class="verse indent0">Neem wat die lewe vir jou gee</div>
<div class="verse indent2">En vra nie wat hiernamaals kom;</div>
<div class="verse indent2">Wat Hy beskik, laat dit aan Hom;</div>
<div class="verse indent0">En vou jou hande saam in vree.</div>
</div>
<div class="stanza">
<div class="verse indent0">Gedenk die dae van genot</div>
<div class="verse indent2">Van kindsgebeente af verloop;</div>
<div class="verse indent2">En kom daar donker tye, hoop</div>
<div class="verse indent0">Jy heers uiteind’lik oor jou lot.</div>
</div>
<div class="stanza">
<div class="verse indent0">Sag bewe oor die bos die wind,</div>
<div class="verse indent2">En sagter roer die wilgerblaar</div>
<div class="verse indent2">Wat deur die lente word gespaar,</div>
<div class="verse indent0">En dan sy sagte einde vind.</div>
</div>
</div>
</div>
</body></html>
