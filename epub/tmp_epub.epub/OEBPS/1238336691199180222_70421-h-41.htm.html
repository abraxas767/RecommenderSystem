<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00103" title="[103]"><a id="Page_103"></a></span></p>
<h2 class="nobreak" id="XXXVII">XXXVII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Die see! die see!</div>
<div class="verse indent0">Mens is hy nie wat op die strand kan staan,</div>
<div class="verse indent0">Onder die skyn van dagson of die maan,</div>
<div class="verse indent0">Sy voete deur die brander-water nat,</div>
<div class="verse indent0">Sy siel tot in sy diepste dieptes sat</div>
<div class="verse indent0">Van vrede en van vreugde, en nie gee</div>
<div class="verse indent0">Eerbied en eer en liefde aan die see.</div>
<div class="verse indent0">Die magtige, die woeste, wilde see,</div>
<div class="verse indent0">Die sagte, strelende, spelende moeder-see.</div>
<div class="verse indent0">Die see wat ongebore is,</div>
<div class="verse indent0">Die see wat onvergaanbaar is,</div>
<div class="verse indent0">Die see wat alles wen en hou,</div>
<div class="verse indent0">Die see wat met sy strande trou,</div>
<div class="verse indent0">En ewig, ewig, ewigdeur</div>
<div class="verse indent0">Die wêreld wat hy spoel, vergeur.</div>
</div>
<div class="stanza">
<div class="verse indent0">O see, o trotse oseaan, wat woel</div>
<div class="verse indent0">Van Yslands ys-verdedigde berge af,</div>
<div class="verse indent0">Om met lou water oor die strand te spoel</div>
<div class="verse indent0">Waar silwerwit die skulpe-sand</div>
<div class="verse indent0">Die vloer maak vir die silwerstrand</div><span class="x-ebookmaker-pageno" id="pgepubid00104" title="[104]"><a id="Page_104"></a></span>
<div class="verse indent0">Waarteen die sagte branders bruis</div>
<div class="verse indent0">Eentonig op en af die rotse teen,</div>
<div class="verse indent0">Gelaai met bamboesgras</div>
<div class="verse indent0">Waaroor die seeskuim reën.</div>
<div class="verse indent0">O see, wat lok en trek</div>
<div class="verse indent0">En in jou kinders liefde wek—</div>
<div class="verse indent0">Hartstogtelike liefde, sterker in sy mag</div>
<div class="verse indent0">As liefde vir die roem, vir plig, vir eer—</div>
<div class="verse indent0">’n Liefde groter, reiner, meer</div>
<div class="verse indent0">As die aantrekkingskrag</div>
<div class="verse indent0">Wat die Natuur aan al wat lewe hou,</div>
<div class="verse indent0">Gegee het, een vir een,</div>
<div class="verse indent0">Tot mense-vloek of -seën,</div>
<div class="verse indent0">Om jaar op jaar nuwe lewe te ontvou.</div>
<div class="verse indent0">O see, o moeder, teer en sterk en trou,</div>
<div class="verse indent0">Groet t’rug vir hom wat bring sy eerste groet aan jou!</div>
</div>
</div>
</div>
</body></html>
