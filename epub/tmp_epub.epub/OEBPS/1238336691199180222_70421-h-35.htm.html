<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00093" title="[93]"><a id="Page_93"></a></span></p>
<h2 class="nobreak" id="XXXI">XXXI.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Waar die koorsboom sy geel aan die wêreld vertoon,</div>
<div class="verse indent2">O wyd is die vlakte, die vlakte!</div>
<div class="verse indent0">En geil is die groei van sy katdoring-kroon</div>
<div class="verse indent2">Wat groei op die vlakte, die vlakte.</div>
<div class="verse indent0">Dis wilde bos-lommer, berank en geboei,</div>
<div class="verse indent0">Met geilste klimop in geen jare gesnoei,</div>
<div class="verse indent0">Waaronder die blou-apies klouter en knoei—</div>
<div class="verse indent2">Die volk van die vlakte, die vlakte!</div>
</div>
<div class="stanza">
<div class="verse indent0">Die rooi-geel suurknolle pryk somermaand daar—</div>
<div class="verse indent2">O mooi is die vlakte, die vlakte!</div>
<div class="verse indent0">Die trotse rooi aalwyne, deftig geblaar,</div>
<div class="verse indent2">Wat waak oor die vlakte, die vlakte!</div>
<div class="verse indent0">Die heuningsoet peuldoring, die varings so slank,</div>
<div class="verse indent0">Die bontblom wat orals die bosse oor rank,</div>
<div class="verse indent0">Die moepel waarin die vaal koringboer tjank—</div>
<div class="verse indent2">Hul waak oor die vlakte, die vlakte!</div><span class="x-ebookmaker-pageno" id="pgepubid00094" title="[94]"><a id="Page_94"></a></span>
</div>
<div class="stanza">
<div class="verse indent0">O plat is die pad wat hier slinger en sluip,</div>
<div class="verse indent2">Dwarsdeur hierdie vlakte, die vlakte,</div>
<div class="verse indent0">En sag is die mos wat met reënwater druip</div>
<div class="verse indent2">Hier neer op die vlakte, die vlakte!</div>
<div class="verse indent0">O pragtig die kleur wat die skemeraand sprei</div>
<div class="verse indent0">Oor bosveld en grasveld, oor bulte en vlei,</div>
<div class="verse indent0">En pragtig die groen wat die wêreld hier kry</div>
<div class="verse indent2">By nag op die vlakte, die vlakte!</div>
</div>
<div class="stanza">
<div class="verse indent0">Die klowe is steil, en die berg is hoog:</div>
<div class="verse indent2">O gee my die vlakte, die vlakte—</div>
<div class="verse indent2">Al is dit ook winter en alles is droog,</div>
<div class="verse indent2">En geel op die vlakte, die vlakte!</div>
<div class="verse indent0">O hier is dit vry, en die wêreld is stil,</div>
<div class="verse indent0">Met nêrens ’n weerklank, met nêrens ’n gil,</div>
<div class="verse indent0">En weelde van kleure so veel as jy wil—</div>
<div class="verse indent2">Hier op my ou vlakte, die vlakte!</div>
</div>
</div>
</div>
</body></html>
