<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Trekkerswee, by J.D. Du Toit (Totius).
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="pgmonospaced"></div>
<h1 id="pgepubid00000">Totius</h1>
<h1>Trekkerswee</h1>
<h4 id="pgepubid00001">Met tekeninge van</h4>
<h3 id="pgepubid00002">J.H. Pierneef</h3>
<h4 id="pgepubid00003">Tafelberg</h4>
<div class="figcenter" style="width: 249px;">
<span id="id-7925228242745293796" title="">Voorblad</span>
</div>
<hr style="width: 65%;"/>
<h2 id="pgepubid00004">INHOUD</h2>
<div class="center">
<table border="0" cellpadding="4" cellspacing="0" summary="">
<tbody><tr><td align="left"><a class="pginternal" href="7290896147207210535_16543-h-0.htm.html#n_Woord_van_Inleiding">'n Woord van Inleiding</a></td></tr>
<tr><td align="left"><a class="pginternal" href="7290896147207210535_16543-h-0.htm.html#Silwer_Strale">Silwer Strale</a></td><td align="right">1</td></tr>
<tr><td align="left"><a class="pginternal" href="7290896147207210535_16543-h-0.htm.html#Goue_Gode">Goue Gode</a></td><td align="left">31</td></tr>
<tr><td align="left"><a class="pginternal" href="7290896147207210535_16543-h-1.htm.html#Groue_Grawe">Groue Grawe</a></td><td align="left">59</td></tr>
</tbody></table></div>
<hr style="width: 65%;"/>
<h2 id="pgepubid00005"><a id="n_Woord_van_Inleiding"></a>'n Woord van Inleiding</h2>
<p>Die versies verplaas ons bo-op die Rand, ongeveer waar Johannesburg
nou lê. Daar het oom Gert, 'n trekker, met vrou en enigste dogter,
gaan woon. Later kom oom Koos, 'n kolonis, wat in die nabyheid grond
gekoop het. Sy seun Willem raak verlief op Dina, oom Gert se dogter.
Nadat die twee families saam Perdekraal-fees gevier het, gaan Willem
en Dina trou.</p>
<p>Die tweede versereeks beskrywe die ontdekking van die goudvelde en die
opkoms van Johannesburg, maar ook die verleiding waaraan Willem en
Dina, wat by oom Gert inwoon, blootgestel is en waarvoor hulle beswyk.
Die tweede stuk eindig dan met die groot Boer-Britse oorlog.</p>
<p>Die derde versereeks verplaas ons in die tyd toe die Unie tot stand
gekom het, en beskryf die treurige einde van oom Gert en Dina.</p>
<p>Dis die simpele storie waarop die hele gedig gebou is. Ons kan hier
nog byvoeg dat die S.A. Akademie, deur die vrygewigheid van genl.
Hertzog, in staat gestel is om jaarliks 'n milde geldprys vir
letterkundige werke uit te loof. Die prys vir 1915 is aan hierdie
gedig toegeken.</p>
<div class="figcenter" style="width: 400px;">
<span id="id-3856291745997640059" title="">Verlore-klein lê op die Rand / hul huisie in die trekkersland.</span>
<span class="caption" id="ebm_caption0">Verlore-klein lê op die Rand / hul huisie in
die trekkersland.</span>
</div>
<h2 id="pgepubid00006"><a id="Silwer_Strale"></a>Silwer Strale</h2>
<div class="poem"><div class="stanza">
<span><b>I</b><br/>
</span>
</div><div class="stanza">
<span>Dis heuwels, heuwels, heuwels net<br/>
</span>
<span>sover 'n mens se oog kan speur;<br/>
</span>
<span>grasheuwels waar ook riwwe gaan,<br/>
</span>
<span>met enkele stroompies tussendeur.<br/>
</span>
</div><div class="stanza">
<span>Daar is geen hoë berge nie,<br/>
</span>
<span>want hoog is daar die wêreld self;<br/>
</span>
<span>en luggies waai daar dun en fris,<br/>
</span>
<span>of dit stroom uit die blou gewelf.<br/>
</span>
</div><div class="stanza">
<span>Die baie dale en klowe wat<br/>
</span>
<span>die hoogland kruis en dwars deursny,<br/>
</span>
<span>bied winterskuiling vir die vee<br/>
</span>
<span>wat anders al te koud sal kry.<br/>
</span>
</div><div class="stanza">
<span>En as die eerste rypies val<br/>
</span>
<span>trek bosveld toe wat kan,<br/>
</span>
<span>om daar in lekker warrem son<br/>
</span>
<span>hul winterlaers uit te span.<br/>
</span>
</div><div class="stanza">
<span>Maar somers is dit heerlik op<br/>
</span>
<span>die Rand; dan lê in sonnegewaad<br/>
</span>
<span>die heuwels soos ramme te sluimer-slaap<br/>
</span>
<span>langs strome wat lag en praat.<br/>
</span>
</div><div class="stanza">
<span>Dan reën die wolke somaar as<br/>
</span>
<span>hul swaar skuif oor die hoë land,<br/>
</span>
<span>en die dak van Transvaal se geute spuit<br/>
</span>
<span>die water weg na alle kant.—<br/>
</span>
</div><div class="stanza">
<span>Dáár in die hoë wildheid met<br/>
</span>
<span>sy huppelende heuwelskoon<br/>
</span>
<span>het jarelank 'n trekker met<br/>
</span>
<span>sy vrou en kind alleen gewoon.<br/>
</span>
</div></div>
<div class="poem"><div class="stanza">
<span><b>II</b><br/>
</span>
</div><div class="stanza">
<span>Verlore-klein lê op die Rand<br/>
</span>
<span>hul huisie in die trekkersland;<br/>
</span>
<span>dit is 'n stip net in die wei—<br/>
</span>
<span>die rietedak en muurtjies van klei.<br/>
</span>
</div><div class="stanza">
<span>Daarlanges lê die beestekraal,<br/>
</span>
<span>waar smiddags doodse stilte daal<br/>
</span>
<span>as kalfies, in die son gebraai,<br/>
</span>
<span>die vlieë van hul kop lê waai,<br/>
</span>
</div><div class="stanza">
<span>so dom-gerus; en bly-ontsteld<br/>
</span>
<span>eers opspring as uit ruie veld<br/>
</span>
<span>die koeie aandraf wat met hul<br/>
</span>
<span>geloei die awendstond vervul.<br/>
</span>
</div><div class="stanza">
<span>'n Bietjie verder van die huis,<br/>
</span>
<span>waar mielieblare helder ruis<br/>
</span>
<span>as windgeroer hul sanggeluid<br/>
</span>
<span>hef bo die dowwe velddreun uit,<br/>
</span>
</div><div class="stanza">
<span>lê laer af, 'n klein vierkant,<br/>
</span>
<span>die rooi geploegde akkerland<br/>
</span>
<span>waaruit die boer by goeie jaar<br/>
</span>
<span>sy mielies, ál sy graan vergaar.<br/>
</span>
</div><div class="stanza">
<span>'n Enkele perske, aan die lug<br/>
</span>
<span>gewénd, dra daar sy goudgeel vrug,<br/>
</span>
<span>en bied, gedroog, in wintertyd,<br/>
</span>
<span>'n skaars-verkrygbre soetigheid.<br/>
</span>
</div><div class="stanza">
<span>Dit is die plasie wat daar leg,<br/>
</span>
<span>só rustig in die wydte weg—<br/>
</span>
<span>'n koninkrykie op homself<br/>
</span>
<span>waaroor 'n helder hemel welf.<br/>
</span>
</div></div>
<div class="poem"><div class="stanza">
<span><b>III</b><br/>
</span>
</div><div class="stanza">
<span>Nou ry 'n ruiter oor die rant.<br/>
</span>
<span>Die bodeur 's oop al as hy kom;<br/>
</span>
<span>net die onderdeur se werwel draai<br/>
</span>
<span>'n vrouehand by die aanklop om.<br/>
</span>
</div><div class="stanza">
<span>Sy groet as sy hom binnelaat,<br/>
</span>
<span>en vra hom wat sy wense is:<br/>
</span>
<span>hy moes maar bietjie sit as sy gaan<br/>
</span>
<span>om pa te sê dat daar mense is.<br/>
</span>
</div><div class="stanza">
<span>Sy skuif verby met mooie buig<br/>
</span>
<span>en stap met ligte voetstap weg.<br/>
</span>
<span>Die vreemdeling sien skrams nog net<br/>
</span>
<span>haar volle wese en hare-vleg.<br/>
</span>
</div><div class="stanza">
<span>'n Glimp, 'n glans, 'n gouigheid,<br/>
</span>
<span>nes of 'n gees verskyn.<br/>
</span>
<span>Maar nooit sal in sy lewenstyd<br/>
</span>
<span>dié ligbeeld uit sy siel verdwyn.<br/>
</span>
</div><div class="stanza">
<span>So half-verleë, asof bespied,<br/>
</span>
<span>laat sy haar hande strelend gly<br/>
</span>
<span>oor halme wat in volle saad<br/>
</span>
<span>hul hooghef aan haar wedersy,<br/>
</span>
</div><div class="stanza">
<span>en saai 'n handvol grassaad heen,<br/>
</span>
<span>denkend so in verbygaan dat<br/>
</span>
<span>by seëning van wind en reën,<br/>
</span>
<span>'n enkele wel sal wortel vat.<br/>
</span>
</div><div class="stanza">
<span>Intussen kom haar moeder met<br/>
</span>
<span>'n lekker koppie koffie aan;<br/>
</span>
<span>sy sit gesels en sien haar kind<br/>
</span>
<span>al verder na haar man toe gaan.<br/>
</span>
</div></div>
<div class="poem"><div class="stanza">
<span><b>IV</b><br/>
</span>
</div><div class="stanza">
<span>Hoe lyk dit of die plasie so<br/>
</span>
<span>allénig in die wêreld leg?<br/>
</span>
<span>Is daar geen ander plase omheen—<br/>
</span>
<span>naby en verderweg?<br/>
</span>
</div><div class="stanza">
<span>Ek sien daar nog geen telegraaf<br/>
</span>
<span>of kronkelende spoorwegbaan;<br/>
</span>
<span>geen stofferige heuwelpad<br/>
</span>
<span>wat na die trekkerswoning gaan.<br/>
</span>
</div><div class="stanza">
<span>Net oor die werf, met kweek deurwas,<br/>
</span>
<span>lê duidelik in kronkelspoor—<br/>
</span>
<span>so loop die mens se voet altyd—<br/>
</span>
<span>die voetpad na die watervoor.<br/>
</span>
</div><div class="stanza">
<span>En verder, aan die werf se kant,<br/>
</span>
<span>juis waar die hoë halme waai,<br/>
</span>
<span>sien ek 'n tweelingstrepie wat<br/>
</span>
<span>bevallig deur die velde swaai.<br/>
</span>
</div><div class="stanza">
<span>Die tweeling-spoortjies, so gering,<br/>
</span>
<span>met die maanhaar tussenbei,<br/>
</span>
<span>is die kompas wat trekkersboer<br/>
</span>
<span>deur skraal bewoonde streke lei.<br/>
</span>
</div><div class="stanza">
<span>Dit is sy seker spoorwegbaan,<br/>
</span>
<span>meteens sy wisse tel'graaflyn,<br/>
</span>
<span>waarlanges gaan sy tripp'laar en<br/>
</span>
<span>sy stadige ossewa-trein.<br/>
</span>
</div><div class="stanza">
<span>Wanneer die land kom in gevaar,<br/>
</span>
<span>dan sien jy langs die lyntjies gly<br/>
</span>
<span>'n wakker stoet van burgers wat<br/>
</span>
<span>op wakker perdjies ry.<br/>
</span>
</div></div>
<div class="poem"><div class="stanza">
<span><b>V</b><br/>
</span>
</div><div class="stanza">
<span>Die moeder kyk maar al weer uit,<br/>
</span>
<span>die tyd begin nou lank te val;—<br/>
</span>
<span>daar is haar dogter by haar man,<br/>
</span>
<span>en ja, daar kom hul al!...<br/>
</span>
</div><div class="stanza">
<span>"Dag neef! Is dit die oudste seun<br/>
</span>
<span>van buurman Koos miskien?<br/>
</span>
<span>Ek het hom so 'n dag of wat<br/>
</span>
<span>vir die eerste keer gesien."<br/>
</span>
</div><div class="stanza">
<span>"Oom ja, en pa laat vra om saam<br/>
</span>
<span>in een geselskap op te trek:<br/>
</span>
<span>alléén sal ons te vreemd ons voel<br/>
</span>
<span>op Perdekraal se saamkomplek."<br/>
</span>
</div><div class="stanza">
<span>"Sê vir jou pa dis goed, my neef.<br/>
</span>
<span>Kom maar die middag bietjie vroeg,<br/>
</span>
<span>dan ry ons nog 'n aandskof en<br/>
</span>
<span>is daar die môre vroeg genoeg.<br/>
</span>
</div><div class="stanza">
<span>"Kyk, daar is Perdekraal,<br/>
</span>
<span>daar waar die laaste heuwels rys."<br/>
</span>
<span>Oom buig hom oor die onderdeur<br/>
</span>
<span>terwyl sy vingers wys.<br/>
</span>
</div><div class="stanza">
<span>"Wel, oom, dis goed, ons sal so maak."<br/>
</span>
<span>Dan sal hy ook maar weer vertrek.<br/>
</span>
<span>Hy gooi die teuels oor sy perd<br/>
</span>
<span>en ry weer oor dieselfde nek.<br/>
</span>
</div><div class="stanza">
<span>Bo-op die nek loer hy verlaas<br/>
</span>
<span>versigtig nog na agter om,<br/>
</span>
<span>of hy nog iets kan sien, maar nee,<br/>
</span>
<span>die nôi het nie weer uitgekom!<br/>
</span>
</div></div>
<div class="poem"><div class="stanza">
<span><b>VI</b><br/>
</span>
</div><div class="stanza">
<span>o, Die eensaam-huiswaartse rit,<br/>
</span>
<span>en die eerste gedagtes aan haar!<br/>
</span>
<span>Dit is die eerste keer dat hy<br/>
</span>
<span>die uitdraai-paadjie nie gewaar...<br/>
</span>
</div><div class="stanza">
<span>Hy is verdwaald, en dis al aand...<br/>
</span>
<span>Sy droomgedagte is skielik weg,<br/>
</span>
<span>maar nou sit hy 'n plan te maak—<br/>
</span>
<span>wat, tuisgekom, te seg.<br/>
</span>
</div><div class="stanza">
<span>Sy mense sit aan tafel as<br/>
</span>
<span>hy inkom met 'n stram gesig<br/>
</span>
<span>en kort en goed sy boodskap doen<br/>
</span>
<span>met oë op sy bord gerig.<br/>
</span>
</div><div class="stanza">
<span>"Maar, Willem," vra sy suster hom,<br/>
</span>
<span>"wat kom jy dan vanaand so laat?<br/>
</span>
<span>Het jy heel-middag daar gesels<br/>
</span>
<span>en so jou tyd verpraat?<br/>
</span>
</div><div class="stanza">
<span>"Ma, hoe lyk Willem vir my so snaaks?<br/>
</span>
<span>Hy is tog dalk nie doodgegôi<br/>
</span>
<span>geraak nie in die stilligheid<br/>
</span>
<span>op die Transvaalse takhaarnôi?"<br/>
</span>
</div><div class="stanza">
<span>"Bly stil!" so sê hy nukk'rig-kort,<br/>
</span>
<span>"Die oom daar was eers vér opsy,<br/>
</span>
<span>en by die huistoe-kom het ek<br/>
</span>
<span>verkeerde pad gery."...<br/>
</span>
</div><div class="stanza">
<span>Nou word dit langsaam stil aan tafel,<br/>
</span>
<span>stil word die borde- en messeklank.<br/>
</span>
<span>Die vader lees 'n stukkie nog,<br/>
</span>
<span>en sluit met lof en dank.<br/>
</span>
</div></div>
<div class="poem"><div class="stanza">
<span><b>VII</b><br/>
</span>
</div><div class="stanza">
<span>Die donserige maanlig-nag<br/>
</span>
<span>die daal so sag, so sag<br/>
</span>
<span>al op die huis en werf en plaas<br/>
</span>
<span>waar net maar één hou wag.<br/>
</span>
</div><div class="stanza">
<span>Oom Koos se huisgesin het weer<br/>
</span>
<span>van werf en werk teruggekeer;<br/>
</span>
<span>en maanlig-nag lê van sy pluim<br/>
</span>
<span>op elke oog 'n donse-veer.<br/>
</span>
</div><div class="stanza">
<span>Die mense-gees, vry in sy lug<br/>
</span>
<span>van onbegrensde wêreldvlug,<br/>
</span>
<span>keer in die donker liggaamshuis<br/>
</span>
<span>ook weer terug.<br/>
</span>
</div><div class="stanza">
<span>Dan gaan die deurtjies almal dig;<br/>
</span>
<span>dan worstel daar by halwe lig<br/>
</span>
<span>die hart wat waak<br/>
</span>
<span>en wat die droomwerk moet verrig.<br/>
</span>
</div><div class="stanza">
<span>Net Willem slaap vannag nie gou.<br/>
</span>
<span>Hy loer hoe deur sy raampie nou<br/>
</span>
<span>die maan 'n sagte lig laat val<br/>
</span>
<span>of buite lag oor trane-dou.<br/>
</span>
</div><div class="stanza">
<span>So voel hy hom: weemoedig-bly.<br/>
</span>
<span>En ook so rein, so rein daarby,<br/>
</span>
<span>soos maanlig wat met blanke voet<br/>
</span>
<span>oor pêrels van die dounag gly.<br/>
</span>
</div><div class="stanza">
<span>In slaap sink hy dan eind'lik weg;<br/>
</span>
<span>hy hoor die woord weer wat sy seg;<br/>
</span>
<span>hy sien haar gaan weer oor die veld;<br/>
</span>
<span>hy sien ook weer haar harevleg.<br/>
</span>
</div><div class="stanza">
<span>Sy slaap duur tot die son hoog skyn,<br/>
</span>
<span>die maan laag aan die lug verkwyn,<br/>
</span>
<span>beeld van sy droombeeld wat<br/>
</span>
<span>nou bleekrig weer verdwyn.<br/>
</span>
</div></div>
<div class="poem"><div class="stanza">
<span><b>VIII</b><br/>
</span>
</div><div class="stanza">
<span>o, Die oggendstond op 'n boereplaas!<br/>
</span>
<span>Daar trek al op die eerste rook.<br/>
</span>
<span>Hul het gistraand die vraag beslis<br/>
</span>
<span>wie se beurt of dit môre is<br/>
</span>
<span>om ketel te kook.<br/>
</span>
</div><div class="stanza">
<span>Die môrester het opgegaan;<br/>
</span>
<span>daarbinne roer al een;<br/>
</span>
<span>daarbuite bly die rokie draai,<br/>
</span>
<span>omdat daar nou geen windjie waai<br/>
</span>
<span>deur vroeë môrewêreld heen.<br/>
</span>
</div><div class="stanza">
<span>Die haan het op sy beuel geblaas;<br/>
</span>
<span>hy spring al van sy tak;<br/>
</span>
<span>'n mens sal sê dat hy die baas<br/>
</span>
<span>(so stap hy) is van werf en plaas,<br/>
</span>
<span>en die transport dra in sy sak.<br/>
</span>
</div><div class="stanza">
<span>Hom volg sy vriend, die kallekoen,<br/>
</span>
<span>'n oue towenaar:<br/>
</span>
<span>hy worstel met sy slange wat<br/>
</span>
<span>hy nukk'rig teken in die pad<br/>
</span>
<span>se stof, met duister vlerkgebaar.<br/>
</span>
</div><div class="stanza">
<span>Die kraalvee is al moeg gelê;<br/>
</span>
<span>hul rek die groot, stram lywe uit.<br/>
</span>
<span>Daar kom die Kaffer ook al aan<br/>
</span>
<span>wat koulik oor die douveld gaan<br/>
</span>
<span>en eers die kalwerhok ontsluit.<br/>
</span>
</div><div class="stanza">
<span>Sy emmer ruis van pure musiek,<br/>
</span>
<span>so vloei dit nou uit volle speen;<br/>
</span>
<span>musiek ook vir die kalfie als<br/>
</span>
<span>hy kort-kort om sy moeder wals<br/>
</span>
<span>op nog onvaste horrelbeen.<br/>
</span>
</div><div class="stanza">
<span>Maar kyk hoe staan die osse met<br/>
</span>
<span>groot oë na die hek te tuur,<br/>
</span>
<span>totdat die laaste hinderpaal<br/>
</span>
<span>word uit die mikstok uitgehaal<br/>
</span>
<span>waaraan hul saans hul lywe skuur.<br/>
</span>
</div><div class="stanza">
<span>Die son gaan op, die vee verdwyn.<br/>
</span>
<span>Net in die onverstoorbre vert'<br/>
</span>
<span>'n ossespan stap voor die ploeg,<br/>
</span>
<span>en agteraan die man wat swoeg<br/>
</span>
<span>by 'n rukkerige stert.<br/>
</span>
</div><div class="stanza">
<span>Die môre smelt weer met die dou,<br/>
</span>
<span>die vrede alleen bly soos dit was.<br/>
</span>
<span>Net 'n hen spring van haar eiers af<br/>
</span>
<span>met groot geraas, en die brakhond blaf<br/>
</span>
<span>vir die enkele kuiergas.<br/>
</span>
</div></div>
<div class="poem"><div class="stanza">
<span><b>IX</b><br/>
</span>
</div><div class="stanza">
<span>Binne die huis is dit vandag<br/>
</span>
<span>nie al te rustig, want<br/>
</span>
<span>moeder en dogters moet bak en slag<br/>
</span>
<span>vir die groot fees van die land.<br/>
</span>
</div><div class="stanza">
<span>En dan—die Kaffers is so baar!<br/>
</span>
<span>"Daar staan die brood al uitgerys<br/>
</span>
<span>en die oond is koud! Dis werklik waar,<br/>
</span>
<span>'n mens moet hul ook alles wys."<br/>
</span>
</div><div class="stanza">
<span>"In die ou Kolonie had jy nog<br/>
</span>
<span>oorlamse skepsels wat gou-gou leer.<br/>
</span>
<span>Wat het my man met die lang tog<br/>
</span>
<span>in vredesnaam makeer?"<br/>
</span>
</div><div class="stanza">
<span>Maar die dogters staan hul moeder by<br/>
</span>
<span>met opgestrookte arm:<br/>
</span>
<span>dit knee die deeg en maak pastei;<br/>
</span>
<span>en die oond is ook al warm.<br/>
</span>
</div><div class="stanza">
<span>Die jong goed kan nie so ernstig wees<br/>
</span>
<span>of 'n grap word tussendeur gegôi.<br/>
</span>
<span>"Hierdie tert is nie vir die fees,<br/>
</span>
<span>maar vir Willem se takhaarnôi."<br/>
</span>
</div><div class="stanza">
<span>Net sluip weer Willem deur die kombuis<br/>
</span>
<span>langs 'n skemerdonker hoek.<br/>
</span>
<span>"Willem, wat loop jy so deur die huis<br/>
</span>
<span>nes 'n hoenderhen wat lêplek soek?"<br/>
</span>
</div><div class="stanza">
<span>Hy swyg; verdwyn weer ongemerk;<br/>
</span>
<span>hy's met die saak verleë:<br/>
</span>
<span>die vrouens wat die wee bewerk<br/>
</span>
<span>(so dink hy) spot daarmee.<br/>
</span>
</div></div>
<div class="poem"><div class="stanza">
<span><b>X</b><br/>
</span>
</div><div class="stanza">
<span>Die tyd van trek die kom weldra.<br/>
</span>
<span>Daar gaan oom Koos se ossewa,<br/>
</span>
<span>blou-bont geskilder; hoor hoe raas<br/>
</span>
<span>die wiele op pad na oom Gert se plaas.<br/>
</span>
</div><div class="stanza">
<span>Al dadelik van die staanplek af<br/>
</span>
<span>dril die osse-lywe soos hul draf.<br/>
</span>
<span>Die vrouens roep: hul skud uit lid,<br/>
</span>
<span>só ruk en rammel dit.<br/>
</span>
</div><div class="stanza">
<span>"Hôi, Willem, hou nou op met klap!<br/>
</span>
<span>Wat wil jy?... Laat die osse stap."<br/>
</span>
<span>So roep oom. "Watter haas is daar?<br/>
</span>
<span>Die middagson sit nog wie weet waar."<br/>
</span>
</div><div class="stanza">
<span>Dit help so effentjies, maar dan<br/>
</span>
<span>praat Willem weer bo die rooibont span,<br/>
</span>
<span>en die ossedier, so stroef en stil,<br/>
</span>
<span>voel gou-gou wat sy drywer wil.<br/>
</span>
</div><div class="stanza">
<span>So kort-kort teen 'n opdraand blyf<br/>
</span>
<span>die kettingtou nog taamlik styf,<br/>
</span>
<span>maar anderkant-af swaai dit somaar slap<br/>
</span>
<span>as die osse weer raak uit maat en stap.<br/>
</span>
</div><div class="stanza">
<span>Hul is te veel, maar oom wil tog<br/>
</span>
<span>ook bietjie met sy beeste spog.<br/>
</span>
<span>En dan, dis so armoedig om<br/>
</span>
<span>met so 'n paartjies daar te kom;<br/>
</span>
</div><div class="stanza">
<span>dáár by die plaas, daar by die fees<br/>
</span>
<span>waar soveel mense saam sal wees.—<br/>
</span>
<span>Oom Gert se plasie haal<br/>
</span>
<span>hul as die son nog wakker straal.<br/>
</span>
</div></div>
<div class="poem"><div class="stanza">
<span><b>XI</b><br/>
</span>
</div><div class="stanza">
<span>Ek hoor van vreemde lente melde<br/>
</span>
<span>as sangtyd wat genaak,<br/>
</span>
<span>wanneer die voëls in bome-velde<br/>
</span>
<span>singend hul nessies maak.<br/>
</span>
</div><div class="stanza">
<span>Maar hier's geen sang in hoë twyge<br/>
</span>
<span>as skat van lentetyd,<br/>
</span>
<span>maar oral diep en ernstig swyge<br/>
</span>
<span>van velde kaal en wyd.<br/>
</span>
</div><div class="stanza">
<span>Ek hoor van vreemde lente melde<br/>
</span>
<span>as tyd van blommegeur,<br/>
</span>
<span>wanneer veldblommetjies die velde<br/>
</span>
<span>versier met tint en kleur.<br/>
</span>
</div><div class="stanza">
<span>Maar hier bloei hul in klein alleenheid,<br/>
</span>
<span>in aarde dor en vas;<br/>
</span>
<span>by ons is dit àl golwende eenheid<br/>
</span>
<span>van velde enkel gras.<br/>
</span>
</div><div class="stanza">
<span>Só stil eenvoudig in sy worde,<br/>
</span>
<span>so sonder klank of praal,<br/>
</span>
<span>kom hier die lente in ryp-verdorde<br/>
</span>
<span>geweste neergedaal.<br/>
</span>
</div><div class="stanza">
<span>Tog is ons lief sy eerste sprietjies,<br/>
</span>
<span>die grassies aan ons voet;<br/>
</span>
<span>tog leer dit ons weer nuwe liedjies<br/>
</span>
<span>van taaiheid en van moed.<br/>
</span>
</div></div>
<div class="poem"><div class="stanza">
<span><b>XII</b><br/>
</span>
</div><div class="stanza">
<span>So het eenselfde lentelewe,<br/>
</span>
<span>eenvoudig, diep en waar,<br/>
</span>
<span>twee stille wesens sag omswewe—<br/>
</span>
<span>vir Willem en vir haar.<br/>
</span>
</div><div class="stanza">
<span>Daar was geen danse of sangerskore,<br/>
</span>
<span>geen klank of kleure-gloed;<br/>
</span>
<span>net liefde stil dié dag gebore<br/>
</span>
<span>by simple boere-groet—<br/>
</span>
</div><div class="stanza">
<span>Nog gaan in droomnag stil sy skrede<br/>
</span>
<span>na simple boerehuis;<br/>
</span>
<span>oom Gert se plasie is sy Eden—<br/>
</span>
<span>sover haar voete ruis.<br/>
</span>
</div><div class="stanza">
<span>Die kalwerhok is dan die plekkie<br/>
</span>
<span>waar hy so graag sou staan<br/>
</span>
<span>om, loerend deur die klipkraal-hekkie,<br/>
</span>
<span>haar heeldag ga te slaan.<br/>
</span>
</div><div class="stanza">
<span>En nou ... hy kan dit skaars gelowe,<br/>
</span>
<span>sien hy haar wese weer,<br/>
</span>
<span>net soos 'n lenteson daarbowe<br/>
</span>
<span>skaamrooierig en teer.<br/>
</span>
</div><div class="stanza">
<span>En nou ... sy gaan met hulle same,<br/>
</span>
<span>sit op die voorste wa,<br/>
</span>
<span>terwyl hy roep die osse-name<br/>
</span>
<span>met sweepslag agterna.<br/>
</span>
</div><div class="stanza">
<span>En nou ... hy sien haar liewe kappie,<br/>
</span>
<span>gestik van enkel sis.<br/>
</span>
<span>En straks ... doen hy 'n klein vriendskappie<br/>
</span>
<span>as hul gelaer is.<br/>
</span>
</div></div>
<div class="poem"><div class="stanza">
<span><b>XIII</b><br/>
</span>
</div><div class="stanza">
<span>Die vuurtjie brand<br/>
</span>
<span>hoog langs die heuwelrif.<br/>
</span>
<span>Die duisternis bedek die land,<br/>
</span>
<span>maar dis 'n duisternis waardeur<br/>
</span>
<span>die maan se melkies sif.<br/>
</span>
</div><div class="stanza">
<span>Die vlamme dans<br/>
</span>
<span>vrolik in vuurge kring.<br/>
</span>
<span>Die mense sit 'n krans<br/>
</span>
<span>en luister swygend na<br/>
</span>
<span>die keteltjie wat sing.<br/>
</span>
</div><div class="stanza">
<span>Dit is die trekkersboer<br/>
</span>
<span>se late lied wat wek<br/>
</span>
<span>sy hart en diep hom roer.<br/>
</span>
<span>Dit is sy vroeë môresang<br/>
</span>
<span>wanneer hy verder trek.<br/>
</span>
</div><div class="stanza">
<span>Geen dans in woel'ge saal,<br/>
</span>
<span>geen lied van danseres<br/>
</span>
<span>bied hom 'n blye onthaal<br/>
</span>
<span>wanneer hy eensaam is—<br/>
</span>
<span>geen drank uit volle fles.<br/>
</span>
</div><div class="stanza">
<span>Sy vlamme dans en spring<br/>
</span>
<span>al rond die ketel-boom;<br/>
</span>
<span>sy ketel praat en sing<br/>
</span>
<span>en skink hom in die drank<br/>
</span>
<span>wat die ure laat verdroom.<br/>
</span>
</div><div class="stanza">
<span>Sy keteltjie is swart<br/>
</span>
<span>al in sy diens gebrand:<br/>
</span>
<span>die trooster van sy smart<br/>
</span>
<span>die bly hom trou wanneer<br/>
</span>
<span>hy soek 'n vaderland.<br/>
</span>
</div><div class="stanza">
<span>Die spoor lê oral in<br/>
</span>
<span>die ronde hopies as;<br/>
</span>
<span>en telkens as die dag begin<br/>
</span>
<span>dan swaai dit by die voorwiel, met<br/>
</span>
<span>'n voorslag-riempie vas.—<br/>
</span>
</div><div class="stanza">
<span>Die vlamme dans<br/>
</span>
<span>nou rond in vuurge kring.<br/>
</span>
<span>Die mense sit 'n krans<br/>
</span>
<span>en luister swygend na<br/>
</span>
<span>die keteltjie wat sing.<br/>
</span>
</div><div class="stanza">
<span>Hul aandag span<br/>
</span>
<span>nog meer wanneer oom Gert<br/>
</span>
<span>vertel die storie van<br/>
</span>
<span>Hendrik en Lettie en<br/>
</span>
<span>hoe gou hul twee geskeie werd.<br/>
</span>
</div></div>
<div class="poem"><div class="stanza">
<span><b>XIV</b><br/>
</span>
</div><div class="stanza">
<span>"Hul twee is lammers van een jaar,<br/>
</span>
<span>hul huppel op een werf,<br/>
</span>
<span>tot arm sy vader trek vandaar<br/>
</span>
<span>en swerf.<br/>
</span>
</div><div class="stanza">
<span>"Beloftewoord, en dan niks meer.<br/>
</span>
<span>En ... harte in pyn en hoop,<br/>
</span>
<span>wyl ryke minnaars kom maar weer<br/>
</span>
<span>om haar hart te koop.<br/>
</span>
</div><div class="stanza">
<span>"Die jaartal skuif so traag.<br/>
</span>
<span>Gerug van sonde tot haar kom.<br/>
</span>
<span>Totdat hy bewend waag...<br/>
</span>
<span>hy is weerom.<br/>
</span>
</div><div class="stanza">
<span>"Hul leed blyk dan 'n wolk so rein.<br/>
</span>
<span>Op huweliksdag<br/>
</span>
<span>'n soete oorwinningsvrede skyn<br/>
</span>
<span>in purperprag.<br/>
</span>
</div><div class="stanza">
<span>"Maar—die oorlogswoord roep haastig rond.<br/>
</span>
<span>'Ag, Hendrik, hoe's ons droom so kort!'—<br/>
</span>
<span>Liefs kort gedroom, as Britse grond<br/>
</span>
<span>en slawe word.'<br/>
</span>
</div><div class="stanza">
<span>"Sy swyg. Sy perdjie huppel al<br/>
</span>
<span>na Laingsnek weg.<br/>
</span>
<span>Hy sink met wein'ge in Natal<br/>
</span>
<span>om ver te veg.<br/>
</span>
</div><div class="stanza">
<span>"Dis duisternis en stille nag.<br/>
</span>
<span>'My vriend, ek sterf by die eerste lig,'—<br/>
</span>
<span>so spreek hy sag,<br/>
</span>
<span>'maar Lettie wag haar eerste wig.<br/>
</span>
</div><div class="stanza">
<span>"'Laat sy my verre graf hom wys<br/>
</span>
<span>en eewge trou laat sweer.'<br/>
</span>
<span>Hy sterf—die dure prys<br/>
</span>
<span>van vaderland en eer.—<br/>
</span>
</div><div class="stanza">
<span>"'n Moeder veeg haar trane af.<br/>
</span>
<span>'n Kinderhand die kransie hou.<br/>
</span>
<span>Hul staan voor 'n gesonke graf.<br/>
</span>
<span>Dit was die eerste daad van trou."<br/>
</span>
</div></div>
<div class="poem"><div class="stanza">
<span><b>XV</b><br/>
</span>
</div><div class="stanza">
<span><br/>
</span>
<span>Die nag is heen, die môre is grys;<br/>
</span>
<span>'n plaat van tente en waens wys<br/>
</span>
<span>waar Perdekraal se steenhoop rys<br/>
</span>
<span class="i6">     teen hoë hange.<br/>
</span>
</div><div class="stanza">
<span>Daar staan hul aan die grond gepénd<br/>
</span>
<span>die geweltjies so mooi orent—<br/>
</span>
<span>die eie maaksels, tent aan tent,<br/>
</span>
<span class="i6">     in suiwer range.<br/>
</span>
</div><div class="stanza">
<span>o Trekkersvolk, my hart ontgloei!<br/>
</span>
<span>Ek sien hoe jul die vreemde boei<br/>
</span>
<span>verbreek het, om dan uit te bloei<br/>
</span>
<span class="i6">          tot eie nasie.<br/>
</span>
</div><div class="stanza">
<span>Nie net 'n eie vaderland,<br/>
</span>
<span>nie net 'n eie vlag geplant,<br/>
</span>
<span>maar àlles maak van eie hand—<br/>
</span>
<span class="i6">         geen imitasie!<br/>
</span>
</div><div class="stanza">
<span>Hoe lê die tentseil, baan aan baan.<br/>
</span>
<span>Hoe wakker bly die nokke staan.<br/>
</span>
<span>Die klappies netjies oopgeslaan—<br/>
</span>
<span class="i6">mooi eenheid same.<br/>
</span>
</div><div class="stanza">
<span>Sy staan daar by die wa se as,<br/>
</span>
<span>die huis van doek, so lossies-vas,<br/>
</span>
<span>skoon nes in môredou gewas—<br/>
</span>
<span class="i6">       'n blanke dame.<br/>
</span>
</div><div class="stanza">
<span>Twee lang wit kappe in die veld:<br/>
</span>
<span>'n wa en tent daarnaas gesteld,<br/>
</span>
<span>tweeheid tot eenheid saamgesmelt<br/>
</span>
<span class="i6">      in sware stonde.<br/>
</span>
</div><div class="stanza">
<span>Die wa—'n sterke man is hy;<br/>
</span>
<span>die tent—'n taaie vrou is sy.<br/>
</span>
<span>Jul het die nasie uitgelei,<br/>
</span>
<span class="i6">  sy boei's ontbonde.<br/>
</span>
</div><div class="stanza">
<span>Lig op haar voet net soos die ree<br/>
</span>
<span>en trekkend met die trekker mee<br/>
</span>
<span>bied sy hom tog 'n vaste stee<br/>
</span>
<span class="i6">      in angs-geweste:<br/>
</span>
</div><div class="stanza">
<span>as wolkbreuk beuk die witte wand,<br/>
</span>
<span>die sonstrale op die nokke brand<br/>
</span>
<span>of nagdier sluip oor donker land,<br/>
</span>
<span class="i6">       'n veil'ge veste.<br/>
</span>
</div><div class="stanza">
<span>En as sy wa nie verder dring,<br/>
</span>
<span>hoor ek by wind haar fladdering<br/>
</span>
<span>die lied van boerbeskawing sing,<br/>
</span>
<span class="i6">     stemmig-tevrede.<br/>
</span>
</div><div class="stanza">
<span>Dan word haar seile trou bewaar:<br/>
</span>
<span>by feesdag net span sy 'n laer<br/>
</span>
<span>en straal haar seile dankbaar daar<br/>
</span>
<span class="i6">   van groot verlede.<br/>
</span>
<span><br/>
</span>
</div></div>
<div class="poem"><div class="stanza">
<span><b>XVI</b><br/>
</span>
</div><div class="stanza">
<span>Oom Gert en Koos die sluit hul waens<br/>
</span>
<span>vas aanmekaar aan die buitekant<br/>
</span>
<span>en in 'n lyn met al die waens<br/>
</span>
<span>wat reeds in rye staan geskaar<br/>
</span>
<span>uit die omtrek van die Rand.<br/>
</span>
</div><div class="stanza">
<span>Die lang grys wasems van die nag<br/>
</span>
<span>lê soos 'n slangrug in die dal;<br/>
</span>
<span>dit is die misdamp van die reën<br/>
</span>
<span>wat in Desember langs die Rand<br/>
</span>
<span>oorvloedig val.<br/>
</span>
</div><div class="stanza">
<span>Daar in die miswolk dryf die kiem<br/>
</span>
<span>van perdesiekte, sê hul, rond,<br/>
</span>
<span>maar mens en bees, waarvoor die Heer<br/>
</span>
<span>die nuwe land gemaak het, is<br/>
</span>
<span>gesond.<br/>
</span>
</div><div class="stanza">
<span>Reg-bo die vuurtjies van die laer<br/>
</span>
<span>styg stil omhoog die ligblou walm,<br/>
</span>
<span>en nou die son weer op wil gaan,<br/>
</span>
<span>styg uit 'n tent nog hier en daar<br/>
</span>
<span>'n laaste psalm.<br/>
</span>
</div><div class="stanza">
<span>Die osse word al losgemaak<br/>
</span>
<span>en veld toe aangejaag;<br/>
</span>
<span>'n Kaffer stap hul agterna<br/>
</span>
<span>wat aan 'n stok sy velskoene en<br/>
</span>
<span>'n haarge knapsak draag.<br/>
</span>
</div><div class="stanza">
<span>'n Enkele hamerslag weerklink<br/>
</span>
<span>van die wat laat kom, maar<br/>
</span>
<span>die meeste burgers is gereed<br/>
</span>
<span>en staan die landsaak te bespreek<br/>
</span>
<span>in klompies bymekaar.<br/>
</span>
</div><div class="stanza">
<span>Die vrouens maak die brekfis al—<br/>
</span>
<span>die tweede ketel sing;<br/>
</span>
<span>hul loop tent in tent uit en koes<br/>
</span>
<span>gramstorig vir die braaivleis-rook<br/>
</span>
<span>wat trane in hul oë bring.<br/>
</span>
</div><div class="stanza">
<span>Straks gaan hul, of dit kerk is, in<br/>
</span>
<span>hul Sondagspak geklee<br/>
</span>
<span>na die vermaarde steenhoop heen;<br/>
</span>
<span>'n ieder neem sy kerkboek en<br/>
</span>
<span>sy riempies-stoeltjie mee.<br/>
</span>
</div><div class="stanza">
<span>Die predikant laat sing; hy lees<br/>
</span>
<span>en hou 'n nasionale preek.<br/>
</span>
<span>Dan vra hy ook nog vir oom Gert<br/>
</span>
<span>wat oral saamgetrek het, om<br/>
</span>
<span>die landgenote toe te spreek:<br/>
</span>
</div></div>
<div class="poem"><div class="stanza">
<span><b>XVII</b><br/>
</span>
</div><div class="stanza">
<span>"My landgenote, julle weet<br/>
</span>
<span>hul het in Kaapland, vroeg en laat,<br/>
</span>
<span>'n valse vryheidsleer verkondig;<br/>
</span>
<span>jul weet die Kafferbendes het<br/>
</span>
<span>met roof en moord en skelmery,<br/>
</span>
<span>die grensbewoners daar versondig.<br/>
</span>
</div><div class="stanza">
<span>"Ons het getrek, eers na Natal,<br/>
</span>
<span>tot aan die see wat vir ons was<br/>
</span>
<span>'n tweede en wilder Onbekende;<br/>
</span>
<span>maar nooit het trekkers moed of lus<br/>
</span>
<span>gehad om na die wildernis<br/>
</span>
<span>hul dapper trekkersvoet te wende.<br/>
</span>
</div><div class="stanza">
<span>"Hul het daar deur die duinsand heen<br/>
</span>
<span>hul waens gedryf, en tot vandag<br/>
</span>
<span>staan daar die boerenaam geskrywe.<br/>
</span>
<span>Ons vyande 't ons daar gevind,<br/>
</span>
<span>ons uit-oorlê of aangeval,<br/>
</span>
<span>en uit dié Kanan weer verdrywe.<br/>
</span>
</div><div class="stanza">
<span>"Ons laat aan Kaffervolk en Brit<br/>
</span>
<span>die mooiste deel van Afrika<br/>
</span>
<span>wat slinger langs die strande.<br/>
</span>
<span>Ons het gekies, om vrede vir<br/>
</span>
<span>ons voet te vind, die wildernis<br/>
</span>
<span>en altyd skraler binnelande.<br/>
</span>
</div><div class="stanza">
<span>"God het ons eers gelouter en<br/>
</span>
<span>laat wraak neem op Dingaan<br/>
</span>
<span>se duisternis van Soeloe-horde,<br/>
</span>
<span>dat ons daar in die nuwe land,<br/>
</span>
<span>nes uit 'n smeltkroes voortgekom,<br/>
</span>
<span>'n Gode-dankbaar volk sou worde.<br/>
</span>
</div><div class="stanza">
<span>"En later toe die Engelsman<br/>
</span>
<span>ons weer gedreig het en gedruk,<br/>
</span>
<span>het ons die steenhoop dáár vergader.<br/>
</span>
<span>Hier van Transvaal se hoogaltaar<br/>
</span>
<span>het ons ons harte opgehef<br/>
</span>
<span>tot God Almagtig, onse Vader.<br/>
</span>
</div><div class="stanza">
<span>"Jul weet hoe God gered het. Dink<br/>
</span>
<span>aan Laingsnek, aan Ingogo en<br/>
</span>
<span>aan Amajuba's hoë kranse.<br/>
</span>
<span>Wee ons as ons weer God vergeet,<br/>
</span>
<span>soos Israel by Sinaï,<br/>
</span>
<span>met wilde afgodsdanse!<br/>
</span>
</div><div class="stanza">
<span>"Dan sal die steenhoop ons verkla.<br/>
</span>
<span>Ek roep tot my getuie aan<br/>
</span>
<span>die hemel en die heuwelrande!<br/>
</span>
<span>Dan sal ons hiér moet kerm en klaag,<br/>
</span>
<span>en rondom hiérdie heil'ge plek<br/>
</span>
<span>die tekens sien van al ons skande!"<br/>
</span>
</div></div>
<div class="poem"><div class="stanza">
<span><b>XVIII</b><br/>
</span>
</div><div class="stanza">
<span>Die fees het weer verbygegaan—<br/>
</span>
<span>na alkant sien mens waens, soos<br/>
</span>
<span>die boere in klompies weer vertrek...<br/>
</span>
<span>Hoe wakker staan die swepe-ry!<br/>
</span>
<span>hoe daal hul, en die voorslag klap<br/>
</span>
<span>om die osselywe op te wek!<br/>
</span>
</div><div class="stanza">
<span>Nie lank nie of daar is weer fees;<br/>
</span>
<span>nou in oom Gert se huisie, waar<br/>
</span>
<span>Willem en Dina samestaan...<br/>
</span>
<span>Voordat die mense skei, vra nog<br/>
</span>
<span>die predikant dat hul sal hoor<br/>
</span>
<span>hoe hierdie bruilofsliedjie gaan:<br/>
</span>
</div></div>
<div class="poem"><div class="stanza">
<span><b>XIX</b><br/>
</span>
</div><div class="stanza">
<span><i>Bruidegom</i><br/>
</span>
</div><div class="stanza">
<span>"Ek is 'n boerebruidegom<br/>
</span>
<span>wat uit die ou Kolonie kom.<br/>
</span>
<span>Ek is geen kind nie van die Trek,<br/>
</span>
<span>maar my hart sit op die regte plek;<br/>
</span>
<span>daarom het ek my vasgebind<br/>
</span>
<span>aan 'n egte, egte trekkerskind.<br/>
</span>
</div><div class="stanza">
<span><i>Bruid</i><br/>
</span>
</div><div class="stanza">
<span>"Ek is die egte boerebruid,<br/>
</span>
<span>uit die egte takhaarwêreld uit.<br/>
</span>
<span>Maar ek kon my tog so goed gedra<br/>
</span>
<span>dat 'n kolonis my hand kom vra!<br/>
</span>
<span>Ja, die ou Transvaal is nie so sleg<br/>
</span>
<span>as wat die mense dink en seg.<br/>
</span>
</div><div class="stanza">
<span><i>Bruidegom</i><br/>
</span>
</div><div class="stanza">
<span>"Ek is 'n boerebruidegom<br/>
</span>
<span>wat met my ganse rykdom kom.<br/>
</span>
<span>Ek het geen geld nie op die bank;<br/>
</span>
<span>maar het 'n wa met suiwer klank,<br/>
</span>
<span>twaalf rooies, jukke en rieme klaar,<br/>
</span>
<span>en ek makeer nog net vir haar!<br/>
</span>
</div><div class="stanza">
<span><i>Bruid</i><br/>
</span>
</div><div class="stanza">
<span>"Ek is maar net 'n boerebruid,<br/>
</span>
<span>en gee my vir niks anders uit;<br/>
</span>
<span>geen jongman hoef hom te vergis,<br/>
</span>
<span>want ek is net maar wat ek is.<br/>
</span>
<span>Maar 'k het twee arrems, rond en sterk,<br/>
</span>
<span>wat regstaan vir die huishou-werk.<br/>
</span>
</div><div class="stanza">
<span><i>Bruidegom</i><br/>
</span>
</div><div class="stanza">
<span>"Ek is 'n boerebruidegom<br/>
</span>
<span>wat net maar na die bruilof kom<br/>
</span>
<span>met stewels, en ook net dan dra<br/>
</span>
<span>die laken-pak en keil van pa.<br/>
</span>
<span>Anders is hul my lyf te veel<br/>
</span>
<span>en is dit velskoen en ferweel.<br/>
</span>
</div><div class="stanza">
<span><i>Bruid</i><br/>
</span>
</div><div class="stanza">
<span>"Ek is maar net 'n boerebruid.<br/>
</span>
<span>Ek dra 'n kappie met 'n tuit.<br/>
</span>
<span>Ek knip die tabberds wat ek dra—<br/>
</span>
<span>maar bietjie mooier!—moeder ná.<br/>
</span>
<span>Net die één waar ek vandag mee loop<br/>
</span>
<span>het vader by die smous gekoop.<br/>
</span>
</div><div class="stanza">
<span><i>Bruidegom</i><br/>
</span>
</div><div class="stanza">
<span>"Ek is 'n boerebruidegom<br/>
</span>
<span>wat met lees en syfer klaar kan kom,<br/>
</span>
<span>en die kaart ken van Suid-Afrika<br/>
</span>
<span>wat ek daarso in my koppie dra.<br/>
</span>
<span>Wat anderkant die water, in<br/>
</span>
<span>die wêreld is, raak my maar min.<br/>
</span>
</div><div class="stanza">
<span><i>Bruid</i><br/>
</span>
</div><div class="stanza">
<span>"Ek is maar net 'n boerebruid,<br/>
</span>
<span>ek laat nie my geleerdheid uit.<br/>
</span>
<span>As hul oor politiek begin<br/>
</span>
<span>dan luister ek en hou my in.<br/>
</span>
<span>Maar 'k sal my kinders eendag wel<br/>
</span>
<span>die storie van Transvaal vertel!"<br/>
</span>
</div></div>
<div class="figcenter" style="width: 400px;">
<span id="id-7701530334575901654" title="">Bo-op die grond rys al 'n stad / wat op die heuwels skitter-blink.</span>
<span class="caption" id="ebm_caption1">Bo-op die grond rys al 'n stad / wat op die
heuwels skitter-blink.</span>
</div>
<h2 id="pgepubid00007"><a id="Goue_Gode"></a>Goue Gode</h2>
<div class="poem"><div class="stanza">
<span><b>I</b><br/>
</span>
</div><div class="stanza">
<span>Dis heuwels, heuwels, heuwels net<br/>
</span>
<span>sover 'n mens se oog kan speur;<br/>
</span>
<span>dis of voorheen 'n monsterploeg<br/>
</span>
<span>die wêreld hier wou stukkend skeur.<br/>
</span>
</div><div class="stanza">
<span>Ja, God se ploeg het hier geloop<br/>
</span>
<span>in wentelkrag van vloed en vuur<br/>
</span>
<span>toe heel die hoogland omgekeer<br/>
</span>
<span>is in die aard' se wordings-uur.<br/>
</span>
</div><div class="stanza">
<span>Die reuse-sooi van daardie ploeg<br/>
</span>
<span>'n berg was of 'n hoë rand;<br/>
</span>
<span>en elke voor daaragter was<br/>
</span>
<span>'n vrugbre moot of akkerland.<br/>
</span>
</div><div class="stanza">
<span>God se almagtige Hand het toe<br/>
</span>
<span>daaroor gegaan met groot geswaai,<br/>
</span>
<span>sodat 'n ganse goudveld is<br/>
</span>
<span>in die aard se boesem uitgesaai.<br/>
</span>
</div><div class="stanza">
<span>Daarna het Hy die eeugety<br/>
</span>
<span>stil oor sy akkerveld laat duur,<br/>
</span>
<span>sonder dat een die geelblink vrug<br/>
</span>
<span>versamel in sy voorraadskuur.<br/>
</span>
</div><div class="stanza">
<span>Geen Babilon se reusebeeld<br/>
</span>
<span>is uit die goudsaad saamgesmelt;<br/>
</span>
<span>geen wêreldstad se grootheid het<br/>
</span>
<span>geskitter oor die heuwelveld.<br/>
</span>
</div><div class="stanza">
<span>Net Kaffervoete 't daar gegaan<br/>
</span>
<span>wanneer hul hordes vlug of veg;<br/>
</span>
<span>en die ondier het gelaer waar<br/>
</span>
<span>die skatte van die wêreld leg.<br/>
</span>
</div></div>
<div class="poem"><div class="stanza">
<span><b>II</b><br/>
</span>
</div><div class="stanza">
<span>Die taal van berge en rante is oud.<br/>
</span>
<span>Ek sien die letters voor my staan,<br/>
</span>
<span>die skeure omlaag, die kranse omhoog;<br/>
</span>
<span>maar dis 'n skrif wat nooit vergaan.<br/>
</span>
</div><div class="stanza">
<span>Die taal is geskrywe met letters<br/>
</span>
<span>van kranse en klowe en rif;<br/>
</span>
<span>dit lê oop en bloot op die wande, ...<br/>
</span>
<span>maar niemand ontraadsel die skrif.<br/>
</span>
</div><div class="stanza">
<span>Die kranse en klowe is woorde<br/>
</span>
<span>tot reuse-sinne vereen,<br/>
</span>
<span>en die stippels en strepe daartussen<br/>
</span>
<span>is tot massas rotse versteen.<br/>
</span>
</div><div class="stanza">
<span>Dit is die taal van skeppings-dae,<br/>
</span>
<span>die taal ook van die sondvloed-tyd,<br/>
</span>
<span>waarby die late mens verbysterd<br/>
</span>
<span>staan klae van onwetendheid...<br/>
</span>
</div><div class="stanza">
<span>Spreek daardie taal van hoë waters<br/>
</span>
<span>teen hoë bergwand uitgeslaan,<br/>
</span>
<span>en van opdrifsels eeue later<br/>
</span>
<span>tot kransversténing oorgegaan?<br/>
</span>
</div><div class="stanza">
<span>Of spreek die taal van vuur se werking,<br/>
</span>
<span>van vreselike wêreldbrand<br/>
</span>
<span>toe berggevaartes op kom rys het<br/>
</span>
<span>uit die aard se vuurge ingewand?...<br/>
</span>
</div><div class="stanza">
<span>Die sleutel van pylskrif-figure<br/>
</span>
<span>en hiërogliewe is gevind;<br/>
</span>
<span>maar hier staan al die wyse same<br/>
</span>
<span>onwetend soos 'n kind.<br/>
</span>
</div><div class="stanza">
<span>So swyg ook stil die Rand se rante.<br/>
</span>
<span>Ja, die skeppingstaal is al te oud!...<br/>
</span>
<span>Of spreek hier gryse lettermerke<br/>
</span>
<span>miskien al lank die woord van: Goud?...<br/>
</span>
</div></div>
<div class="poem"><div class="stanza">
<span><b>III</b><br/>
</span>
</div><div class="stanza">
<span>Nou loop 'n loper oor die Rand<br/>
</span>
<span>wat rooi is in sy aangesig;<br/>
</span>
<span>hy sien niks van die skone land,<br/>
</span>
<span>maar hou sy oog omlaag gerig.<br/>
</span>
</div><div class="stanza">
<span>'n Kaffer sukkel agter hom<br/>
</span>
<span>en dra sy loodswaar pak:<br/>
</span>
<span>'n vysel, stamper, pikswart kom<br/>
</span>
<span>met goeters in 'n goiingsak.<br/>
</span>
</div><div class="stanza">
<span>Hoor! dis geen vooros-klok gewis<br/>
</span>
<span>wat lui op die anders stille Rand!<br/>
</span>
<span>Die klankgeluid is anders, dis<br/>
</span>
<span>die stamper op die vyselkant.<br/>
</span>
</div><div class="stanza">
<span>Bo stugge rots—nog nooit getref<br/>
</span>
<span>as deur die slag van donderweer—<br/>
</span>
<span>word nou die hamer opgehef<br/>
</span>
<span>en mokerslag daal dreunend neer.<br/>
</span>
</div><div class="stanza">
<span>Die rots word gruis; die gruis word stof;<br/>
</span>
<span>die wasbak spoel dit om en om,<br/>
</span>
<span>en delwers-oog speur rust'loos of<br/>
</span>
<span>die goud-en ysterstrepie kom.<br/>
</span>
</div><div class="stanza">
<span>Daar is dit! en hoe bly is hy!<br/>
</span>
<span>Die goud-aar is oplaas geraak...<br/>
</span>
<span>Die outa sien 'n os wat wei,<br/>
</span>
<span>en dink: "Hoe lekker sal hy smaak."<br/>
</span>
</div><div class="stanza">
<span>Die rots word nog 'n keer gestamp ...<br/>
</span>
<span>en in die spoelkom omgewas.<br/>
</span>
<span>Die delwer gaan dan na sy kamp ...<br/>
</span>
<span>sy dienaar hurk daar by sy las.<br/>
</span>
</div></div>
<div class="poem"><div class="stanza">
<span><b>IV</b><br/>
</span>
</div><div class="stanza">
<span>Ons sien nou weer die loper loop.<br/>
</span>
<span>'n Tolk en hy het keer op keer<br/>
</span>
<span>met omhaalwoorde geprobeer<br/>
</span>
<span>of hul oom Gert se plaas kan koop.<br/>
</span>
</div><div class="stanza">
<span>Oom Gert was na Pretoria:<br/>
</span>
<span>hy het hom met sy sorg gewénd<br/>
</span>
<span>na die vaderlike president,<br/>
</span>
<span>en dié het hom geantwoord: Ja.<br/>
</span>
</div><div class="stanza">
<span>Maar ag, oom Gert se hart is swaar<br/>
</span>
<span>as hy weer kom die bultveld oor;<br/>
</span>
<span>daarbinne moet hy almaar hoor<br/>
</span>
<span>'n stem so lastig, so onklaar:<br/>
</span>
</div><div class="stanza">
<span>"My plasie is my Nabots-erf<br/>
</span>
<span>wat met sy weiveld wiegel oor<br/>
</span>
<span>die Rand. Moet ek dit nou verloor<br/>
</span>
<span>vir Agabs, om dan rond te swerf?<br/>
</span>
</div><div class="stanza">
<span>"Gewetenstem naas lotgeval!<br/>
</span>
<span>Die stem is Jakobs stemklank, maar<br/>
</span>
<span>die lewenslot 's die Esaus-haar,<br/>
</span>
<span>en ek is blind soos Isak al!"<br/>
</span>
</div><div class="stanza">
<span>So het hy lank gepeins, gewag,<br/>
</span>
<span>tot hy oplaas dink: "Laat maar gaan."<br/>
</span>
<span>Hul bied hom tweemaal duisend aan,<br/>
</span>
<span>en daarmee is die koop volbrag.<br/>
</span>
</div><div class="stanza">
<span>Oom Gert maak nog sy saak gewis:<br/>
</span>
<span>hy vra net goudgeld en kontant,<br/>
</span>
<span>en dat sy eie predikant<br/>
</span>
<span>sal tel of hulle almal is.<br/>
</span>
</div></div>
<div class="poem"><div class="stanza">
<span><b>V</b><br/>
</span>
</div><div class="stanza">
<span>o Heilige nagte van voorheen<br/>
</span>
<span>as die maanlig skaars in die huisie dring,<br/>
</span>
<span>waar oom Gert lê waak, soos die psalmis sing,<br/>
</span>
<span>om te peins oor God,<br/>
</span>
</div><div class="stanza">
<span>die nagte nog lank, na skeppings-maak,<br/>
</span>
<span>deur geen kunsglans nog verkort;<br/>
</span>
<span>as die mens nog tyd het om wakker te word<br/>
</span>
<span>en te peins oor God.<br/>
</span>
</div><div class="stanza">
<span>Die vetkers het maar kort gebrand<br/>
</span>
<span>om te lig oor die oue Skriftuur<br/>
</span>
<span>wat die stof bied in die vroeë uur<br/>
</span>
<span>om te peins oor God.<br/>
</span>
</div><div class="stanza">
<span>Die siel doen soos die blomkelk dan<br/>
</span>
<span>wat die blaartjies sluit by nag,<br/>
</span>
<span>en stil-alleen op die son staan wag—<br/>
</span>
<span>so peins die siel oor God.<br/>
</span>
</div><div class="stanza">
<span>Dit doen net soos die voël by nag,<br/>
</span>
<span>wat die vlerk nie vliegend meer wil strek,<br/>
</span>
<span>maar die koppie in die dons gaan dek—<br/>
</span>
<span>so peins die siel oor God.<br/>
</span>
</div><div class="stanza">
<span>Dis doen en doen en nog eens doen,<br/>
</span>
<span>totdat uit hoër, heil'ger oord<br/>
</span>
<span>verruis die saalge stemmingswoord—<br/>
</span>
<span>as die siel stil peins oor God.<br/>
</span>
</div><div class="stanza">
<span>Totdat 'n ligstraal na benee<br/>
</span>
<span>val in die oog omhooggehou,<br/>
</span>
<span>en die siel dan weer sy God aanskou—<br/>
</span>
<span>terwyl dit peins oor God.<br/>
</span>
</div><div class="stanza">
<span>Dan voel dit weer aan wyding ryk<br/>
</span>
<span>en beef stil opwaarts-heen<br/>
</span>
<span>met groot verlange om nog<br/>
</span>
<span>oor God te peins.<br/>
</span>
</div><div class="stanza">
<span>Maar ag, nóú is oom Gert vol sorg,<br/>
</span>
<span>en sy bed is vuur onder hom:<br/>
</span>
<span>'n ander god het daar gekom,<br/>
</span>
<span>en die naam van die god is: Goud.<br/>
</span>
</div></div>
</body></html>
