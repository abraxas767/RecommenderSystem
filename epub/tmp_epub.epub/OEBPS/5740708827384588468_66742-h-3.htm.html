<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Uit ou Reisbeskrywinge, Dagverhale en ander Letterkundige Bronne oor die Kaap</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Willem Blommaert (1886–1934) Stefanus François Naudé Gie (1884–1945)" name="author"/>
<link href="3206850789384084245_frontcover.jpg" id="id-4273162654120157847" rel="icon" type="image/x-cover"/>
<meta content="Willem Blommaert (1886–1934) Stefanus François Naudé Gie (1884–1945)" name="DC.Creator"/>
<meta content="Uit ou Reisbeskrywinge, Dagverhale en ander Letterkundige Bronne oor die Kaap" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="ch3"><span class="pageNum">[<a class="pginternal" href="5740708827384588468_66742-h-0.htm.html#xd31e232">Inhoud</a>]</span><div class="divHead" id="pgepubid00008">
<h2 class="main">Monomotapa en Ofir.</h2>
<p><span class="pageNum" id="pb37">[<a class="pginternal" href="5740708827384588468_66742-h-3.htm.html#pb37">37</a>]</span></p>
</div>
<div class="divBody">
<div class="div2 section"><span class="pageNum">[<a class="pginternal" href="5740708827384588468_66742-h-0.htm.html#toc">Inhoud</a>]</span><div class="divHead" id="pgepubid00009">
<h3 class="main">INLEIDING.</h3>
</div>
<div class="divBody">
<p class="first">Baie lank het die geloof bestaan dat in die noordelike binnelande van Suid-Afrika
die groot ryk Monomotapa geleë was, en van die Kaap uit is poginge aangewend om met
die vors daarvan in verbinding te tree. Op kaarte word sy ryk aangedui en soms met
talle van stede versier. Die Portugese bronne werp ’n interessante lig op die oorsprong
van hierdie legende. Toe die Portugese in die begin van die sestiende eeu by Sofala
’n neersetting gestig het, het hulle veral met die Makaranga-Kaffers in aanraking
gekom. Hulle beskrywe die stam noukeurig, en die hoof daarvan noem hulle Monomotapa
of Benomotapa. Ons het hier waarskynlik te doen met ’n tietel of uitroep waarmee die
Kaffers hulle koning vereer het; volgens gissinge, gebaseer op hedendaagse Bantoe-dialekte,
kon dit <i>heer van die berg</i> of <i>hy wat roof</i> beteken het<a class="noteRef pginternal" href="5740708827384588468_66742-h-3.htm.html#xd31e567" id="xd31e567src">1</a>; die Portugese het dit egter met <i>keiser</i><a class="noteRef pginternal" href="5740708827384588468_66742-h-3.htm.html#xd31e571" id="xd31e571src">2</a> vertaal. Hierdie verkeerde vertaling, tesame met ander oordrewe voorstellinge van
die groot uitgestrektheid en rykdom van Monomotapa se land, het die genoemde legende
laat ontstaan; en Monomotapa is naderhand die naam van ’n keiserryk.
</p>
<p>Die Portugese stigtinge by Sofala en verder na die binneland toe, langs die Sambesie
op, was die <span class="pageNum" id="pb38">[<a class="pginternal" href="5740708827384588468_66742-h-3.htm.html#pb38">38</a>]</span>gevolg veral van hulle ywer om die fabelagtige goudmyne, waarvan hulle gerugte verneem
het, te ontdek. Die goudstof wat die Kaffers na die kus gebring het, was vir hulle
’n bewys van die gegrondheid van die gerugte. So kry hulle ’n taamlik vae kennis van
die ruïenes suid van die Sambesie, waarvan Simbabwe vandag die bekendste is en wat
hulle reeds in verband met ’n oer-oue goudontginning deur vreemde veroweraars gebring
het.
</p>
<p>Die volgende uittreksels gee ’n indruk van die opvattinge van die Portugese omtrent
die land van Monomotapa en die geheimsinnige goudrykdom daarvan. Ook sien ons hoe
gebrekkig hulle kennis van die binneland nog was. Hulle het blykbaar reeds van die
mere gehoor, maar hulle meen dat daar een groot meer is, waaruit feitlik al die groot
Afrikaanse riviere, die Nyl, die Kongo, die Sambesie en die Limpopo, vloei. Hierdie
wanbegrip word miskien weerspieël in name soos <i xml:lang="pt">Bahia da Lagoa</i> en <i xml:lang="pt">Rio da Lagoa</i><a class="noteRef pginternal" href="5740708827384588468_66742-h-3.htm.html#xd31e585" id="xd31e585src">3</a>.
<span class="pageNum" id="pb39">[<a class="pginternal" href="5740708827384588468_66742-h-3.htm.html#pb39">39</a>]</span></p>
</div>
</div>
<div class="div2 section"><span class="pageNum">[<a class="pginternal" href="5740708827384588468_66742-h-0.htm.html#toc">Inhoud</a>]</span><div class="divHead" id="pgepubid00010">
<h3 class="main">MONOMOTAPA EN OFIR.</h3>
</div>
<div class="divBody">
<div class="div3 section">
<div class="divHead" id="pgepubid00011">
<h4 class="main"><span class="divNum">1.</span> <span class="sc">Uit „<span xml:lang="pt">Da Asia</span>” van Joano de Barros</span><a class="noteRef pginternal" href="5740708827384588468_66742-h-3.htm.html#xd31e601" id="xd31e601src">4</a>.</h4>
</div>
<div class="divBody">
<p class="first">Die land wat ons die Koninkryk Sofala noem, is ’n uitgebreide gebied; en daaroor regeer
’n heidense vors, Benomotapa genaamd. Dit is omring deur twee lope van ’n rivier wat
uit die belangrikste meer<a class="noteRef pginternal" href="5740708827384588468_66742-h-3.htm.html#xd31e612" id="xd31e612src">5</a> in die hele Afrika vloei. Die ou skrywers wou graag inligting omtrent hierdie meer
kry, omdat dit die verborge oorsprong van die beroemde Nyl is; en daaruit vloei ook
ons Zaire<a class="noteRef pginternal" href="5740708827384588468_66742-h-3.htm.html#xd31e615" id="xd31e615src">6</a>, wat deur die koninkryk Kongo loop.…
</p>
<div class="figure p039width"><span id="id-2849536371685950553">Die Simbabwe-toring, van die ooste.</span><p class="figureHead">Die Simbabwe-toring, van die ooste.</p>
</div><p>
</p>
<p>Die rivier wat in die rigting van Sofala vloei, verdeel in twee lope nadat dit uit
die meer kom; en die een bereik die see deuskant Kaap Correntes. Ons mense het dit
vroeër Rio da Lagoa<a class="noteRef pginternal" href="5740708827384588468_66742-h-3.htm.html#xd31e623" id="xd31e623src">7</a> genoem; maar nou heet dit Espirito Santo—’n naam wat Lourenço Marques daaraan gegee
het toe hy dit in 1545 gaan ondersoek het.
</p>
<p>Die ander loop bereik die see vyf-en-twintig uur<a class="noteRef pginternal" href="5740708827384588468_66742-h-3.htm.html#xd31e628" id="xd31e628src">8</a> anderkant Sofala en heet Cuama, ofskoon dit in die binneland die naam Sambesie dra.…
<span class="pageNum" id="pb40">[<a class="pginternal" href="5740708827384588468_66742-h-3.htm.html#pb40">40</a>]</span></p>
<p>Die groot koninkryk Sofala lê dus ingesluit deur hierdie twee strome en die see, nes
’n eiland, met ’n omvang van sewehonderd-en-vyftig uur.… Die binnelande het ’n uitstekende,
gematigde, gesonde en koel klimaat en is vrugbaar vir alles wat dit oplewer. Alleen
die deel wat tussen Kaap Correntes en die mond van die Espirito Santo geleë is, bestaan
uit groot vlaktes<a class="noteRef pginternal" href="5740708827384588468_66742-h-3.htm.html#xd31e634" id="xd31e634src">9</a>, wat weiveld vir alle soorte van vee verskaf, maar so sonder bome is dat die mense
beesmis vir brandstof gebruik en vel-klere dra, want die land is baie koud as gevolg
van die winde wat uit die suidelike yssee waai.
</p>
<p>Die ander deel van die land, by die Cuamarivier en verder na binne toe, is meestal
bergagtig, met bome bedek, deur riviere besproei en aangenaam geleë, en is dus digter
bevolk; en Benomotapa woon gewoonlik daar. Daar dit so dig bevolk is, vermy die olifante
hierdie deel en soek die reeds genoemde vlaktes op, waar hulle in troppe loop byna
soos koeie. En dit kan ook nie anders wees nie, want dit word gewoonlik onder die
Kaffers beweer dat vier- of vyfduisend olifante elke jaar omkom; en hierdie bewering
word bevestig deur die groot hoeveelheid ivoor wat van daar uit na Indië gestuur word.
</p>
<p>Van die myne van hierdie land waar goud uitgehaal word, is dié van Manica naaste aan
Sofala. Hulle is geleë in ’n vlakte, wat deur berge omring is en ’n omvang van omtrent
dertig uur het.… <span class="pageNum" id="pb41">[<a class="pginternal" href="5740708827384588468_66742-h-3.htm.html#pb41">41</a>]</span>In die myne van Manica<a class="noteRef pginternal" href="5740708827384588468_66742-h-3.htm.html#xd31e648" id="xd31e648src">10</a>, wat ongeveer vyftig uur wes van Sofala is, kry die Kaffers dit taamlik swaar; want
die streek is baie droog. Al die goud wat hier gevind word, is in die vorm van stof;
en hulle moet die grond wat hulle uitgrawe, na ’n plek dra waar hulle water kan kry.…
</p>
<p>Die ander myne wat verder van Sofala af lê, nl. tussen ’n honderd en tweehonderd uur,
is in die distrikte Boro en Quiticuy; en in hierdie myne en die reeds genoemde riviere
wat die land besproei, word groter korrels goud gekry, party in rotsare en party skoongewas
deur die winterstortvloede; en dus is dit hulle gewoonte om in die somer in die stil
rivierwater te duik, en veel goud word gevind in die modder wat hulle opbring.…
</p>
<p>Daar die land ryk aan goud is, kon ’n groot hoeveelheid verkry word as die mense hebsugtig
was; maar hulle is so lui om daarna te soek, of liewer hulle begeer dit so min, dat
een van dié neërs al baie honger moet wees voordat hy daarvoor sal grawe.…
</p>
<p>Daar is ander myne in ’n distrik, wat Toróa<a class="noteRef pginternal" href="5740708827384588468_66742-h-3.htm.html#xd31e657" id="xd31e657src">11</a> genoem word, of ook die Koninkryk Batua<a class="noteRef pginternal" href="5740708827384588468_66742-h-3.htm.html#xd31e665" id="xd31e665src">12</a>. Hier regeer ’n vors met die naam Burrom, ’n vasaal <span class="pageNum" id="pb42">[<a class="pginternal" href="5740708827384588468_66742-h-3.htm.html#pb42">42</a>]</span>van Benomotapa; en sy gebied grens aan die bo-gemelde uitgestrekte vlaktes. Hierdie
myne is die oudste van dié wat in die land bekend is. Hulle lê almal in die groot
vlakte, en in die middel daarvan is ’n vierkantige fort<a class="noteRef pginternal" href="5740708827384588468_66742-h-3.htm.html#xd31e677" id="xd31e677src">13</a>, van binne en buite gemessel en van verbasend groot klippe gebou; en dit skyn asof
geen kalk gebruik is om hulle aan mekaar te heg nie. Die muur is meer as vyf-en-twintig
span wyd, en die hoogte is na eweredigheid nie so groot nie. Bo-oor die deur van hierdie
gebou is ’n opskrif, wat enkele geleerde Moorse koopmanne, wat daarheen gegaan het,
nie kon lees nie; en hulle kon die geaardheid van die skrif ook nie bepaal nie. Hierdie
gebou is amper deur heuwels omring, en bo-op hulle is nog ander ook van sulke klippe
en sonder kalk opgerig; en een van hulle is ’n toring meer as twaalf vaam hoog.
</p>
<p>Die inboorlinge van die land noem al die geboue Simbaoe, wat in hulle taal <i>hof</i> beteken; want elke plek waar Benomotapa vertoef, word so genoem.… Wanneer of deur
wie hierdie geboue opgerig is, is nêrens bewaar gebly nie, omdat die bewoners van
die land die skryfkuns nie ken nie. Maar hulle sê die forte is die werk van die duiwel;
want in vergelyking <span class="pageNum" id="pb43">[<a class="pginternal" href="5740708827384588468_66742-h-3.htm.html#pb43">43</a>]</span>met hulle eie kundigheid en kennis skyn dit vir hulle onmoontlik dat sulke geboue
mensewerk kan wees. Sommige More wat dit gesien het en aan wie Vicente Pegado, die
kaptein van Sofala, ons fort daar gewys het met sy vensters en boë, sodat hulle dit
kon vergelyk met die steenbewerking van die genoemde gebou, het verklaar dat die werk
van ons messelaars, wat gladheid en afgewerktheid betref, nie met die ander ’n vergelyking
kan uitstaan nie. Die afstand van Sofala na hierdie gebou in ’n direkte lyn na die
weste is eenhonderd-en-sewentig uur, naastenby; en dit is geleë tussen de 20 graad
en 21 graad suiderbreedte<a class="noteRef pginternal" href="5740708827384588468_66742-h-3.htm.html#xd31e698" id="xd31e698src">14</a>.… Die More wat dit gesien het, meen dat dit baie oud is en opgerig is om die besit
van die myne te verseker.…
</p>
<p>Die feite skyn aan te dui dat een of ander vors wat in besit van die myne was, die
bou van die forte beveel het .… en dat hy, met verloop van tyd en omdat sy eie koninkryk
so ver verwyderd was, later sy gesag hier verloor het.…
</p>
<p>Die bewoners van hierdie gebied is gewoonlik swart, met kroeserige hare; maar hulle
is meer intelligent as dié van Mosambiek, Kilwa en Melinde.… Die gewone klere van
almal bestaan uit stukke katoen, wat hier gemaak word of uit Indië kom; en daaronder
is sommige van sy en gouddraad gemaak en tot twintig krusado’s elk werd, maar sulke
klere word deur die edelliede en die <span class="pageNum" id="pb44">[<a class="pginternal" href="5740708827384588468_66742-h-3.htm.html#pb44">44</a>]</span>vroue gedra. En al is Benomotapa koning van die land en heer van almal; en al is sy
vroue ook in dié klere gekleed, mag geen stof van vreemde maaksel sy persoon raak
nie, maar al sy klere moet in die land gemaak word, want die vrees bestaan dat vreemde
handewerk hom aan boosaardige invloede kan blootstel.
</p>
<p>Hierdie koning, wat ons Benomotapa of Monomotapa noem, is soos ’n klein keiser onder
ons; want dit, volgens hulle, is die betekenis van die naam. In sy hofhouding is geen
groot vertoon nie … want die grootste versieringe in sy huis is katoendoeke in die
land geweef.… Sy mense bedien hom op die knie; en een proe sy kos, nie voor nie, maar
nadat hy geëet het, van wat oorbly. As hy drink of hoes, moet almal wat teenwoordig
is, hom iets goeds toewens; en waar die gelukwens gehoor word, vlie dit rond van mond
tot mond, sodat die hele stad weet dat die koning gedrink of gehoes het.…
</p>
<p>Die Benomotapa het offisiële musiek van hulle eie soort, waar hy ook mag wees—selfs
in die veld onder ’n boom; en daar is ook vyfhonderd grapmakers onder ’n kaptein,
wat by beurte buitekant die huis waar hy slaap, wag hou. Die koninklike insignia is
’n klein harkie met ’n steel van ivoor, wat hy altyd in sy gordel dra en wat vrede
beteken en aandui dat almal die grond mag bewerk en die vrugte van die aarde geniet;
en hy dra ook nog een of twee asgaaie, wat reg en die verdediging van sy mense voorstel.
<span class="pageNum" id="pb45">[<a class="pginternal" href="5740708827384588468_66742-h-3.htm.html#pb45">45</a>]</span></p>
</div>
</div>
<div class="div3 section">
<div class="divHead" id="pgepubid00012">
<h4 class="main"><span class="divNum">2.</span> <span class="sc">Uit „<span xml:lang="pt">Ethiopia Oriental</span>” van Joano Dos Santos<a class="noteRef pginternal" href="5740708827384588468_66742-h-3.htm.html#xd31e721" id="xd31e721src">15</a>.</span></h4>
</div>
<div class="divBody">
<p class="first">Naby die stad Masapa is ’n baie hoë en majestueuse berg, wat die naam Fura<a class="noteRef pginternal" href="5740708827384588468_66742-h-3.htm.html#xd31e732" id="xd31e732src">16</a> dra en waarvandaan ’n groot gedeelte van die ryk van Monomotapa sigbaar is. Om dié
rede wil die koning die Portugese nie op die berg laat gaan nie, om te voorkom dat
hulle gierigheid deur die uitgestrektheid en skoonheid van sy land, waarin so baie
en sulke groot goudmyne verberg is, sal gewek word.
</p>
<p>Op die top van hierdie berg staan nog oorblyfsels van ou mure en klip-gemesselde bouvalle,
wat duidelik aantoon dat hier vroeër huise en sterk geboue was, soos in die hele Kafferland
nie te sien is nie; want selfs die paleis van die koning is van hout en word met klei
gesmeer en met strooi gedek. Die inboorlinge van hierdie streke, veral party van die
oudste More, beweer dat hulle voorouers ’n tradiesie nagelaat het dat hierdie ou geboue
’n faktory van die koningin van Skeba was en dat van hier af ’n groot hoeveelheid
goud na haar gebring is. Dit is op die Cuama-riviere tot in die Indiese Oseaan vervoer,
dan in skepe langs die kus van Etiopië tot by die Rode See, verder in dié see op tot
aan die kuste van die gebied wat aan Egipteland grens. Hier is die goud ontskeep en
is oor land <span class="pageNum" id="pb46">[<a class="pginternal" href="5740708827384588468_66742-h-3.htm.html#pb46">46</a>]</span>na die hof van die koningin van Skeba gebring, want, sê hulle, sy was koningin en
heerseres oor ’n groot deel van Etiopië bokant Egipte; en langs die Rode See het sy
haar vlote gestuur vir die goud van hierdie riviere. Ek betwyfel dit nie erg nie,
want volgens die opvatting van sommige van ons ernstige skrywers het die koningin
van Skeba oor die deel van Etiopië wat bokant Egipte lê, geregeer.…
</p>
<div class="figure p046width"><span id="id-1629622997536440009">Simbabwe, van die ooste.</span><p class="figureHead">Simbabwe, van die ooste.</p>
</div><p>
</p>
<p>Ander, weer, sê dat dit die bouvalle is van ’n faktory van koning Salomo en dat hy
hier handelaars gehad het, wat ’n groot hoeveelheid goud uit die streke gekry het;
hulle het dit dan op dieselfde riviere na die Indiese Oseaan vervoer en in skepe verder
tot in die Rode See; op die kus van Arabië naby Sues het hulle dit aan wal gebring
en oor land na Jerusalem, ’n reis van omtrent tagtig uur. Hulle beweer ook dat die
goud van Ofir wat koning Salomo gekry het, van Fura of Afura gekom het, dat daar weinig
verskil is tussen Ofir en Afura, en dat die naam in die lang verloop van tyd ’n verandering
ondergaan het.
</p>
<p>Ek weet nie met welke grond hulle die een of die ander bewering maak nie<a class="noteRef pginternal" href="5740708827384588468_66742-h-3.htm.html#xd31e745" id="xd31e745src">17</a>; ek kan alleen sê dat daar ’n hoeveelheid fyn goud in die streke rondom <span class="pageNum" id="pb47">[<a class="pginternal" href="5740708827384588468_66742-h-3.htm.html#pb47">47</a>]</span>die berg is en dat dit op dié riviere in daardie tye kon gestuur geword het, nes die
Portugese dit nou doen, en voor hulle die More van Mosambiek en Kilwa.
</p>
<p>Die reis moes ’n lang tyd in beslag geneem het, want die weg was toe nog nie so goed
bekend soos nou nie, en hulle het ook nie sulke goeie skepe gehad nie.…. Buitendien
veroorsaak die winde hier baie oponthoud vir die skepe, want langs die hele kus van
Etiopië waai slegs twee winde, een uit die ooste en een uit die weste, elkeen ses
maande lank; en hulle word moessons genoem.… Dit is dus begryplik dat die reis, soos
in die Heilige Skrif aangegee, drie jaar kon geduur het.…. ’n Ander bewys dat die
vloot van koning Salomo miskien na die kus van Etiopië gekom het om goud by Fura te
kry, is dat dit ook edelgesteentes, hout vir die tempel, ape en poue saamgeneem het—want
al dié dinge word op die kus gevind. By Sofala word pêrels uitgehaal, en daar is ook
kosbare hout.…. En ofskoon ek geen poue gesien het in die streke langs die kus nie,
moet daar in die binnelande van hul wees, want ek het Kaffers gesien met pouvere op
hulle kop. Daar is ontsaglik baie aapsoorte, en van die goud sal ek nie eens praat
nie.
<span class="pageNum" id="pb49">[<a class="pginternal" href="5740708827384588468_66742-h-3.htm.html#pb49">49</a>]</span></p>
</div>
</div>
</div>
</div>
</div>
<div class="footnotes">
<hr class="fnsep"/>
<div class="footnote-body">
<div id="xd31e567">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e567src">1</a></span> Vgl. Theal, 1, bls. 227. <a class="fnarrow pginternal" href="5740708827384588468_66742-h-3.htm.html#xd31e567src" title="Return to note 1 in text.">↑</a></p>
</div>
<div id="xd31e571">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e571src">2</a></span> Sien bls. 44. <a class="fnarrow pginternal" href="5740708827384588468_66742-h-3.htm.html#xd31e571src" title="Return to note 2 in text.">↑</a></p>
</div>
<div id="xd31e585">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e585src">3</a></span> Vgl. bls. 59. <a class="fnarrow pginternal" href="5740708827384588468_66742-h-3.htm.html#xd31e585src" title="Return to note 3 in text.">↑</a></p>
</div>
<div id="xd31e601">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e601src">4</a></span> Sien <i xml:lang="en">Records of S.E. Africa</i>, VI, blss. 1 vv., veral 264 vv. De Barros is die mees gesaghebbende Portugese geskiedskrywer.
Gebore in 1496 het hy jonk in die Indiese diens getree en belangrike betrekkinge daarin
beklee. Hy het insage gehad in die joernale, briewe en rapporte van die Portugese
ontdekkers en hulle opvolgers. Sy <span xml:lang="pt">Asia</span> het in vier dele tussen 1552 en 1613 verskyn. <a class="fnarrow pginternal" href="5740708827384588468_66742-h-3.htm.html#xd31e601src" title="Return to note 4 in text.">↑</a></p>
</div>
<div id="xd31e612">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e612src">5</a></span> Vgl. bls. 59, aant. 15. <a class="fnarrow pginternal" href="5740708827384588468_66742-h-3.htm.html#xd31e612src" title="Return to note 5 in text.">↑</a></p>
</div>
<div id="xd31e615">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e615src">6</a></span> Die Kongorivier. <a class="fnarrow pginternal" href="5740708827384588468_66742-h-3.htm.html#xd31e615src" title="Return to note 6 in text.">↑</a></p>
</div>
<div id="xd31e623">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e623src">7</a></span> Vgl. bls. 59, aant. 15. <a class="fnarrow pginternal" href="5740708827384588468_66742-h-3.htm.html#xd31e623src" title="Return to note 7 in text.">↑</a></p>
</div>
<div id="xd31e628">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e628src">8</a></span> Ek vertaal ook hier legua met „uur”, d.w.s. „uur te voet”. Vgl. bls. 26. <a class="fnarrow pginternal" href="5740708827384588468_66742-h-3.htm.html#xd31e628src" title="Return to note 8 in text.">↑</a></p>
</div>
<div id="xd31e634">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e634src">9</a></span> Hall (<i xml:lang="en">Prehistoric Rhodesia</i>, bls. 116) sê: „<span xml:lang="en">The ‚plains’ would be the great stretch of open country lying between Victoria and
Enkeldoorn, which constitutes a very noticeable topographical feature in Mashonaland.</span>” <a class="fnarrow pginternal" href="5740708827384588468_66742-h-3.htm.html#xd31e634src" title="Return to note 9 in text.">↑</a></p>
</div>
<div id="xd31e648">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e648src">10</a></span> Sien vir al die genoemde plekke die kaart in Hall, <i>Prehistoric Rhodesia</i>, bls. 29. <a class="fnarrow pginternal" href="5740708827384588468_66742-h-3.htm.html#xd31e648src" title="Return to note 10 in text.">↑</a></p>
</div>
<div id="xd31e657">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e657src">11</a></span> <i>Toro</i> of <i>toróa</i> = Bantoe <i>oud</i>. Hall (bls. 151) bring dit in verband met die ou geboue daar. <a class="fnarrow pginternal" href="5740708827384588468_66742-h-3.htm.html#xd31e657src" title="Return to note 11 in text.">↑</a></p>
</div>
<div id="xd31e665">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e665src">12</a></span> <i>Butua</i> of <i>Abutua</i> = Bantoe <i>Klein mensies</i>. Die Kaffers het hiermee die Boesmans aangedui, en Hall (bls. 84) lei hiervan af
dat die bedoelde gebied nie lank tevore me die grens van die Bantoe-opmars teen die
Boesmans was. Ons kry so miskien ’n bietjie lig omtrent die uitbreiding van die Kaffers
in die binneland. Vgl. Inleiding „Die Skipbreuk van die <i>Sint Johannes</i>,” bls 17. <a class="fnarrow pginternal" href="5740708827384588468_66742-h-3.htm.html#xd31e665src" title="Return to note 12 in text.">↑</a></p>
</div>
<div id="xd31e677">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e677src">13</a></span> Hierdie beskrywing van Simbabwe en sy omgeving is natuurlik nie juis nie. Die leser
word verwys na Hall, <i xml:lang="en">Prehistoric Rhodesia</i> en <i xml:lang="en">Great Zimbabwe</i>; Hall en Neal, <i xml:lang="en">The Ancient Ruins of Rhodesia</i>; Bent, <i xml:lang="en">The Ruined Cities of Mashonaland</i>, ens. Voorbeelde van skrif is nie by die ruïenes ontdek nie, en Hall veronderstel
dat die opskrif waarvan hier sprake is, slegs die nog bestaande randversiering bo
aan die groot muur was. <a class="fnarrow pginternal" href="5740708827384588468_66742-h-3.htm.html#xd31e677src" title="Return to note 13 in text.">↑</a></p>
</div>
<div id="xd31e698">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e698src">14</a></span> ’n Taamlik juiste aanduiding. <a class="fnarrow pginternal" href="5740708827384588468_66742-h-3.htm.html#xd31e698src" title="Return to note 14 in text.">↑</a></p>
</div>
<div id="xd31e721">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e721src">15</a></span> Sien <i xml:lang="en">Records of S.E. Africa</i>, VII, blss. 1 vv., en veral blss. 275 vv. Dos Santos het teen die end van die sestiende
eeu as sendeling in Sofala en die omstreke gelewe. Sy mededelinge berus dus grotendeels
op eie waarneming en bevat veel oor die geaardheid en lewenswyse van die Kaffers.
Sy <i xml:lang="pt">Ethiopia Oriental</i> het in 1609 verskyn. <a class="fnarrow pginternal" href="5740708827384588468_66742-h-3.htm.html#xd31e721src" title="Return to note 15 in text.">↑</a></p>
</div>
<div id="xd31e732">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e732src">16</a></span> Mount Darwin (?), omtrent sewentig myl noordoos van Salisbury. <a class="fnarrow pginternal" href="5740708827384588468_66742-h-3.htm.html#xd31e732src" title="Return to note 16 in text.">↑</a></p>
</div>
<div id="xd31e745">
<p class="footnote"><span class="fnlabel"><a class="noteRef pginternal" href="5740708827384588468_66742-h-3.htm.html#xd31e745src">17</a></span> Die geheim van die eerste goudgrawers en fortbouers van ons noordelike binneland is
nog nie ontsluier nie. Soos hieruit blyk, was die Portugese oorspronklik verantwoordelik
vir die teorie dat daar tussen hulle en die Bybelse goudland ’n verband bestaan. Hall
is van oordeel dat die geboue deur Semiete, uit Asië en waarskynlik uit Suid-Arabië
afkomstig, opgerig is. Dit is ongetwyfeld waar dat hulle nie van Bantoe-oorsprong
is nie en dat die Kaffers geen oorleweringe omtrent hulle oprigting het nie. <a class="fnarrow pginternal" href="5740708827384588468_66742-h-3.htm.html#xd31e745src" title="Return to note 17 in text.">↑</a></p>
</div>
</div>
</div>
</div>
</div></body></html>
