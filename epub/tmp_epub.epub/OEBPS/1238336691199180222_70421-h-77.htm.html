<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00169" title="[169]"><a id="Page_169"></a></span></p>
<h2 class="nobreak" id="LXXIII">LXXIII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Wees vrinde en bou op</div>
<div class="verse indent0">Wat lank verwoes lê, uit die puin.</div>
<div class="verse indent0">Die daglig glinster god’lik op die kruin</div>
<div class="verse indent0">Van elke berg en kloofrand; op die top,</div>
<div class="verse indent0">Daar groet die rots die eerste lewensstraal,</div>
<div class="verse indent0">Wat lewe bring en haal;</div>
<div class="verse indent0">En elke wind basuin</div>
<div class="verse indent0">Die nuwe leus: „Bou op, maak reg, en win</div>
<div class="verse indent0">Uit afgebreekte puinehope weer</div>
<div class="verse indent0">Wat half verloor was; en vereer</div>
<div class="verse indent0">Wat klein is van begin</div>
<div class="verse indent0">Maar groot sal worde as met werk en vlyt</div>
<div class="verse indent0">Eenparig algar, elkeen van sy taak</div>
<div class="verse indent0">Hom naarstig, ernstig kwyt,</div>
<div class="verse indent0">Om eind’lik in ’n nuwe, beter dag</div>
<div class="verse indent0">Voldoening vol te smaak,</div>
<div class="verse indent0">As om hom wêreld-rond die weelde-prag</div>
<div class="verse indent0">Van nuut-gesaaide winste pryk,</div>
<div class="verse indent0">En land en nasie trots die hoof kan hou,</div>
<div class="verse indent0">Sonder verdriet of berou,</div>
<div class="verse indent0">En fier kan voorgee: Ons is ryk—</div><span class="x-ebookmaker-pageno" id="pgepubid00170" title="[170]"><a id="Page_170"></a></span>
<div class="verse indent0">Ryk in herinnering van deurstane smarte,</div>
<div class="verse indent0">Ryk in besit van droef-gelouterde harte,</div>
<div class="verse indent0">In moed, in trou, in werk,</div>
<div class="verse indent0">In deug wat aangroei en versterk,</div>
<div class="verse indent0">Totdat die jare ophou, en tyd vergaan—</div>
<div class="verse indent0">Totdat die son geen lig meer leen nie aan die ou afgeleefde maan!”</div>
</div>
</div>
</div>
<div xml:lang="en">
<div style="display:block; margin-top:4em"></div></div></body></html>
