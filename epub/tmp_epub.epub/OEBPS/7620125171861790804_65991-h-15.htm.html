<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00072" title="[71]"><a id="Page_71"></a></span></p>
<div class="figcenter" style="width: 500px;">
<span id="id-212438450220664215"></span>
</div>
<h2 class="nobreak" id="XIV">XIV.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Die dag daarna as Roelf</div>
<div class="verse indent0">sy kamer uitstap en</div>
<div class="verse indent0">die woonhuis nader, om sy oggendmaal</div>
<div class="verse indent0">te gaan gebruik,</div>
<div class="verse indent0">staan voor die stoep die kapkar,</div>
<div class="verse indent0">ingespan en klaar</div>
<div class="verse indent0">om weg te gaan.</div>
<div class="verse indent0">Martjie kom die voordeur haastig uit</div>
<div class="verse indent0">en tref hom by die treedjies aan.</div>
<div class="verse indent0">Blykbaar het sy nie verwag</div>
<div class="verse indent0">hom nog te sien of spreek.</div>
<div class="verse indent0">Sy’s wrewelig, en voel</div>
<div class="verse indent0">dat op haar wang</div>
<div class="verse indent0">’n kleurtjie haar verraai;</div>
<div class="verse indent0">terwyl sy moeite doen</div>
<div class="verse indent0">haar laggie tot ’n aldags-plooi te dwing.</div>
<div class="verse indent0">Sy groet hom,</div><span class="x-ebookmaker-pageno" id="pgepubid00073" title="[72]"><a id="Page_72"></a></span>
<div class="verse indent0">met ’n uitleg, haastig-weg</div>
<div class="verse indent0">dat sy gaan kuier by tant’ Hannie Ras.</div>
</div>
<div class="stanza">
<div class="verse indent0">Sy was al op van-môre vroeg</div>
<div class="verse indent0">en het haar ma vertel hoe sy reeds lang</div>
<div class="verse indent0">tant’ Hannie ’n kuier het beloof,</div>
<div class="verse indent0">en gister by die bruilof het</div>
<div class="verse indent0">tant’ Hannie haar gevra</div>
<div class="verse indent0">tog nou nie langer uit te stel.</div>
<div class="verse indent0">So kom sy dan van-môre tot die plan</div>
<div class="verse indent0">om daad’lik maar te gaan;</div>
<div class="verse indent0">en om die perde nie te veel</div>
<div class="verse indent0">die warmte te laat voel,</div>
<div class="verse indent0">sou sy maar vroeg vertrek:</div>
<div class="verse indent0">Op Uitkyk is dit heeltemal die reël</div>
<div class="verse indent0">dat Martjie so die perde en die kar</div>
<div class="verse indent0">tot haar beskikking het.</div>
<div class="verse indent0">En Roelof voel net dankbaar dat hy haar</div>
<div class="verse indent0">van-môre nie aan tafel reg-oor hom</div>
<div class="verse indent0">sal sien soos elke dag.</div>
</div>
<div class="stanza">
<div class="verse indent0">Martjie het die plan bedenk,</div>
<div class="verse indent0">om gras eers te laat groei</div>
<div class="verse indent0">oor daardie oom se aanspraak by</div>
<div class="verse indent0">die fees van gister.</div>
<div class="verse indent0">Roelof ken sy al genoeg</div>
<div class="verse indent0">om wel te weet</div>
<div class="verse indent0">dat dit nie al te lang sal hoef te duur,</div>
<div class="verse indent0">dewyl hy nie meer voel as dat</div>
<div class="verse indent0">onwaarheid is gevoed,</div><span class="x-ebookmaker-pageno" id="pgepubid00074" title="[73]"><a id="Page_73"></a></span>
<div class="verse indent0">waar tussen hom en haar tog niks bestaan.</div>
<div class="verse indent0">Maar hoe dit <i>haar</i> getref het, nee,</div>
<div class="verse indent0">dit, voel sy, sal hy nooit besef of weet.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Veertien dae sou haar kuier duur,</div>
<div class="verse indent0">maar nou’liks is ’n week verby</div>
<div class="verse indent0">of Martjie is op Uitkyk weer terug.</div>
<div class="verse indent0">Tant’ Mieta vra haar,</div>
<div class="verse indent0">eers van al,</div>
<div class="verse indent0">of ou tant’ Hannie haar</div>
<div class="verse indent0">dan nooit te ete het gegee—</div>
<div class="verse indent0">so maer het sy geworre.</div>
</div>
<div class="stanza">
<div class="verse indent0">Roelof druk haar handjie</div>
<div class="verse indent0">hartelik;</div>
<div class="verse indent0">„welkom tuis, ou sus,</div>
<div class="verse indent0">„maar, alla wêreld, ons het jou gemis!”</div>
<div class="verse indent0">Waar en gul en openhartig nog,</div>
<div class="verse indent0">soos altyd,</div>
<div class="verse indent0">is sy woorde en manier,—</div>
<div class="verse indent0">maar haat’lik byna tog vir haar:</div>
<div class="verse indent0">bewysend hoe sy, onbegrepe nog,</div>
<div class="verse indent0">’n vreemd’ling in sy boesem bly.</div>
<div class="verse indent0">En tog, met vlugtig opslag,</div>
<div class="verse indent0">blits haar oog</div>
<div class="verse indent0">in syne,</div>
<div class="verse indent0">asof, teën alle hoop en wete in,</div><span class="x-ebookmaker-pageno" id="pgepubid00075" title="[74]"><a id="Page_74"></a></span>
<div class="verse indent0">’n dieper sin sig daar sou laat gewaar</div>
<div class="verse indent0">van wat hy sê.</div>
<div class="verse indent0">Maar ag, ’n halwe oënblik is genoeg</div>
<div class="verse indent0">vir haar om te verstaan</div>
<div class="verse indent0">dat sy vir hom</div>
<div class="verse indent0">„ou sus” net is gebly,</div>
<div class="verse indent0">en niks as dit alleen.</div>
</div>
<div class="stanza">
<div class="verse indent0">Martjie weet nie waarom sy</div>
<div class="verse indent0">’n stil verwagting had</div>
<div class="verse indent0">dat daardie kuier by tant’ Hannie tog</div>
<div class="verse indent0">verligting of verandering aan sou bring.</div>
<div class="verse indent0">Maar alles is soos altyd nog:</div>
<div class="verse indent0">die vrae is nog daar,</div>
<div class="verse indent0">en knaend nog die ou verlange na</div>
<div class="verse indent0">’n skoon besit</div>
<div class="verse indent0">wat hare nie mag wees.</div>
</div>
<div class="stanza">
<div class="verse indent0">En tog kom af en toe</div>
<div class="verse indent0">’n glimlag haar verras</div>
<div class="verse indent0">in weemoeds-uur,</div>
<div class="verse indent0">en vra sy aan haarself of pa en ma</div>
<div class="verse indent0">wel ooit die rykdom het geken</div>
<div class="verse indent0">wat haar besitting is.</div>
<div class="verse indent0">Dan weer, meteens, bevind sy haar</div>
<div class="verse indent0">op boodskap weg, na Roelf,</div>
<div class="verse indent0">maar keer terug op halfpad, omdat sy</div>
<div class="verse indent0">nie weet wat sy hom eintlik het te sê—</div>
<div class="verse indent0">en voel haar dan soos een</div>
<div class="verse indent0">verstote in haar armoed, en verlaat.</div><span class="x-ebookmaker-pageno" id="pgepubid00076" title="[75]"><a id="Page_75"></a></span>
<div class="verse indent0">Martjie het nog nooit haarself gevra</div>
<div class="verse indent0">of Roelofs aansien by die mense haar</div>
<div class="verse indent0">bewoge het om hom te eer</div>
<div class="verse indent0">en lief te hê.</div>
<div class="verse indent0">Dat hy die eer</div>
<div class="verse indent0">en aansien moet gewin</div>
<div class="verse indent0">en dat sy, baie-maal,</div>
<div class="verse indent0">nou hier</div>
<div class="verse indent0">dan daar,</div>
<div class="verse indent0">’n woord van lof moet hoor</div>
<div class="verse indent0">op hom—</div>
<div class="verse indent0">sy voel maar net</div>
<div class="verse indent0">dat alles so moet wees,</div>
<div class="verse indent0">dat net so goed die son</div>
<div class="verse indent0">op middernag kan skyn</div>
<div class="verse indent0">as dat ’t anders is;</div>
<div class="verse indent0">en in haar oë lê ’n kalme blik wat sê:</div>
<div class="verse indent0">„Ek weet dit al;</div>
<div class="verse indent0">„is dit maar al wat julle het te sê</div>
<div class="verse indent0">„van hom?</div>
<div class="verse indent0">„O, myne is hy,</div>
<div class="verse indent0">„en meer as een van julle s’n,</div>
<div class="verse indent0">„hy’s myne alleen!”</div>
</div>
</div>
</div>
</body></html>
