<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00165" title="[165]"><a id="Page_165"></a></span></p>
<h2 class="nobreak" id="LXXII">LXXII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">O Leier en Held, wat jou lewe gegee het om hierdie land wat ons hou,</div>
<div class="verse indent2">Ons syn te maak deur werk en daad, en as voorbeeld te staan vir jou stam,</div>
<div class="verse indent0">Wat is jou wens vandag, as jy magtig is neer te skou</div>
<div class="verse indent2">Hier op ’n land verenig—hier op ’n grond nog klam</div>
<div class="verse indent0">Met broederbloed verspil deur vyandige broederhand—</div>
<div class="verse indent2">Hier op ’n volk verdeel deur meer as misverstand?</div>
</div>
<div class="stanza">
<div class="verse indent0">Sê, o dooie Held, is jou lewe gegee verniet?</div>
<div class="verse indent2">Is jou voorbeeld niks vandag, jou naam maar net ’n naam?</div>
<div class="verse indent0">Jou geloof in land en volk, jou smart en jou verdriet,</div>
<div class="verse indent2">Niks om ons hoop te gee nie, niks om ons trots te skaam?</div><span class="x-ebookmaker-pageno" id="pgepubid00166" title="[166]"><a id="Page_166"></a></span>
</div>
<div class="stanza">
<div class="verse indent0">O jy was leier en held—laaste en eerste jy—,</div>
<div class="verse indent2">Wys in die mensekennis wat weet waar die gespe hou,</div>
<div class="verse indent0">Al lyk die gordel los en die bande deurgesny</div>
<div class="verse indent2">Deur broedertwis wat breek maar nimmer op kan bou.</div>
</div>
<div class="stanza">
<div class="verse indent0">Leen vir ons volk en land, o dooie Leier—leen</div>
<div class="verse indent2">’n Greintjie van jou kennis, ’n handvol van jou hoop,</div>
<div class="verse indent0">Om wat verenig was, weer op te bou tot een,</div>
<div class="verse indent2">Om weer die broederbande vir altyd vas te knoop.</div>
</div>
<div class="stanza">
<div class="verse indent0">Roep tot jou volk, o Held—roep tot jou stem weerklink,</div>
<div class="verse indent2">Van ou wit Kaapstad onder, tot waar die ewenaar</div>
<div class="verse indent0">Onsigbaar loop oor berge waarop die sneeu-skyn blink—</div>
<div class="verse indent2">Roep met jou volle heldekrag, jou roem as martelaar:</div>
</div>
<div class="stanza">
<div class="verse indent0">„Verbreek die swaarste kettings van wreedste dwinglandy!</div>
<div class="verse indent0">Maak, waar jy kan, die wêreld en al sy kinders vry!</div>
<div class="verse indent0">Stik heidendom wat hinder, dood in sy eie slyk!</div>
<div class="verse indent0">Stoei, tot die kroon van vryheid oor al die berge pryk!</div><span class="x-ebookmaker-pageno" id="pgepubid00167" title="[167]"><a id="Page_167"></a></span>
</div>
<div class="stanza">
<div class="verse indent0">Gee vir die nuwe Kanaan, die duurgekogte land,</div>
<div class="verse indent0">Die vrede van genade, die vryheid van verstand,</div>
<div class="verse indent0">Die lig van nuwe kennis, die wins van beter wet—</div>
<div class="verse indent0">Die leidraad van geregtigheid, wat mens en mensdom red!</div>
<div class="verse indent0">Maak pad deur wildernisse; brug diep riviere oor;</div>
<div class="verse indent0">Laat vir die nageslagte ’n rein-getrapte spoor;</div>
<div class="verse indent0">Bou en beplant die velde; bewerk met mannemoed</div>
<div class="verse indent0">Die duurgekogte Kanaan besproei met heldebloed!</div>
<div class="verse indent0">Wees broeder met jou broeder; sien af van skimp; versmoor</div>
<div class="verse indent0">Wat haat of nyd kan uitlok, wat rus en vrede stoor;</div>
<div class="verse indent0">Gaan hand aan hand tesame! Die toekoms staan en wag</div>
<div class="verse indent0">Geduldig, tot die tyd hom wink met onweerstaanb’re krag.</div>
<div class="verse indent0">Wees eensgesind in alles! In eendragsryk alleen</div>
<div class="verse indent0">Heers skeppingskrag en nuttige mag en hoop op volle seën.</div>
<div class="verse indent0">Niks bly deur stilstand lewe: wat is, beweeg en woel;</div>
<div class="verse indent0">Die see spoor aan tot strewe wat al ons strande spoel—</div>
<div class="verse indent0">Die see wat ewig bewe, wat ewig wyk en vloei</div>
<div class="verse indent0">As winde oor hom swewe en met sy branders stoei.</div>
<div class="verse indent0">Vooruit, vooruit, vooruit,</div>
<div class="verse indent0">Tot waar die reënboog spruit—</div><span class="x-ebookmaker-pageno" id="pgepubid00168" title="[168]"><a id="Page_168"></a></span>
<div class="verse indent0">Tot waar die eerste sonstraal sy barensnood verwag</div>
<div class="verse indent0">Welaan, welaan, welaan,</div>
<div class="verse indent0">Tot sterre, son en maan</div>
<div class="verse indent0">Verdowe in die duister van God se laaste nag!”</div>
</div>
</div>
</div>
</body></html>
