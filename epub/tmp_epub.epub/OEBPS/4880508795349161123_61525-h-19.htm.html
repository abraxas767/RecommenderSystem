<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s20"><span class="x-ebookmaker-pageno" id="pgepubid00078" title="[Inhoud]"><a class="pginternal" href="4880508795349161123_61525-h-0.htm.html#xd29e336" title="Inhoud"></a></span><div class="divHead" id="pgepubid00079">
<h2 class="main">PERSOONLIKE NAME.</h2>
</div>
<div class="divBody">
<p class="first">Was die Boesman ernstig toe hulle dit kom sê, is die storie pragtig; het hulle dit
vir ’n grap bedoel, is dit nog mooier. En daar is mense wat wil beweer dat ’n man
wat soiets kon sê, nie eers sy kind ’n naam kon gee nie. Daar is mos baie skrywers
wat weet te vertel dat die Boesmans nie name gehad het nie. Dit is nie nodig om die
bewering ernstig te weerspreek nie, ons weet dat hul name had, maar daar moet darem
’n rede wees waarom so ’n storie begin het, en die skrywer meen dat hy die rede ontdek
het. Ons moet weer Campbell raadpleeg—die arme sendeling wat die inboorling in die
algemeen en die Boesman in besonder nie kon verstaan nie, maar wat tog deur die snaakse
kaskenade wat hy met die Boesman aanvang, so ’n helder lig op die vraagstuk werp.
Campbell skrywe:
</p>
<blockquote xml:lang="en"><div>
<p class="first">“It was some time before I could even learn what was the captain’s name. They consulted
together three or four minutes laughing several times. The captain appeared to be
requesting his wife to help him, either to recollect, or to decide what was his proper
name. At length … he said his name was Hoakay.…”</p>
</div></blockquote><p>
</p>
<p>Onder baie inboorlinge word dit nie toegelaat om ’n man se naam te noem nie. Onder
seker Bantoe-stamme <span class="x-ebookmaker-pageno" id="pgepubid00080" title="[50]"><a class="pginternal" href="4880508795349161123_61525-h-19.htm.html#pb50" id="pb50" title="50"></a></span>was dit nie eers toegelaat om enige lettergreep te gebruik wat voorkom in die naam
van die kaptein nie, en as ’n gevolg, by elke verandering in die kapteinskap, moet
’n nuwe klomp woorde opgemaak word. Dit is die werk van die vrouens en dié gewoonte
heet die Hlonipa. Die skrywer het nog nie bewys gevind dat daar ook so ’n taboe onder
die Boesmans bestaan het nie, met uitsondering van die verhaal van die seun wat bal-bal
met die Wind gespeel het, en een of twee ander verhale van dieselfde soort; maar tog
sou die bestaan van die gewoonte of bygeloof heel wat feite verklaar.
</p>
</div>
</div>
</div></body></html>
