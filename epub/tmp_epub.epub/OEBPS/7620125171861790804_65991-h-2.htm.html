<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00002" title="[1]"><a id="Page_1"></a></span></p>
<div class="figcenter" style="width: 500px;">
<span id="id-4030510400567436202"></span>
</div>
<h2 class="nobreak" id="I">I.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Dis warm....</div>
<div class="verse indent0">en stil.</div>
<div class="verse indent0">Stil ook in die grote boerehuis onder die eike;</div>
<div class="verse indent0">geslote ten halwe die luike</div>
<div class="verse indent0">—die groene luike van die rame—</div>
<div class="verse indent0">soos oë swaar van sluimering</div>
<div class="verse indent0">by middag-sonnestowe;</div>
<div class="verse indent0">mure en stoep hier en daar</div>
<div class="verse indent0">bestrooi met ligtende skyfies,</div>
<div class="verse indent0">waar die sonlig val deur die blare,</div>
<div class="verse indent0">deur die donkere loof van die eike.</div>
<div class="verse indent0">Hoog bowe voordeur en stoep,</div>
<div class="verse indent0">eerwaardig en stil die skaad’-wee</div>
<div class="verse indent0">verrys die ou-Hollandse géwel,</div>
<div class="verse indent0">gestreel deur die uitspreiend lower</div>
<div class="verse indent0">en bowe die voordeur as rustend</div>
<div class="verse indent0">op twee sware krulle in die muurwerk,</div>
<div class="verse indent0">waar die jaartal, gedruk in die witkalk,</div>
<div class="verse indent0">die ouderdom toon van die woning.</div><span class="x-ebookmaker-pageno" id="pgepubid00003" title="[2]"><a id="Page_2"></a></span>
</div>
<div class="stanza">
<div class="verse indent0">Dis stil.</div>
<div class="verse indent0">So ’n stilte wat hang en wat draal,</div>
<div class="verse indent0">of hy weet dat die middag nog lang is</div>
<div class="verse indent0">en hy heerskappy sal behou</div>
<div class="verse indent0">daar in die ou bome se skaad’-wee.</div>
<div class="verse indent0">Onder die rusbank op stoep,</div>
<div class="verse indent0">sy lede rekkend van luiheid,</div>
<div class="verse indent0">lê Jafta die huishond te slaap,</div>
<div class="verse indent0">geterg deur die gonsende vlieë.</div>
<div class="verse indent0">Die tuinmuur langs, in die skaad’wee,</div>
<div class="verse indent0">daar skuil die hoenders byeen</div>
<div class="verse indent0">in klompies, swyend en gapend.</div>
<div class="verse indent0">Náby die klip oor die voortjie</div>
<div class="verse indent0">lê Adam, die otjie, in die water</div>
<div class="verse indent0">en dam dit op, teen sy sye,</div>
<div class="verse indent0">—stilbrommend van innig genot</div>
<div class="verse indent0">na rukkies van roereloos drome.</div>
</div>
<div class="stanza">
<div class="verse indent0">Stil is die lange huisgang</div>
<div class="verse indent0">—die sware voordeur geslote—</div>
<div class="verse indent0">dofglimmend die donkere planke</div>
<div class="verse indent0">alleen waar dit lig deur die rete,</div>
<div class="verse indent0">wegduist’rend na agter in skeem’ring,</div>
<div class="verse indent0">in fluist’ring van vele geheime.</div>
<div class="verse indent0">Die tafel in die kombuis</div>
<div class="verse indent0">is blank geskuur vir die Sondag,</div>
<div class="verse indent0">en dáar staan, in eensaamheid singend,</div>
<div class="verse indent0">die ketel op die gele konfoortjie.</div>
<div class="verse indent0">Deur die half geópende luikie</div>
<div class="verse indent0">val skuins op die vloer, in die middel,</div><span class="x-ebookmaker-pageno" id="pgepubid00004" title="[3]"><a id="Page_3"></a></span>
<div class="verse indent0">’n goudgerf van léwende sonlig,</div>
<div class="verse indent0">deurwemeld van drywende stoffies,</div>
<div class="verse indent0">deurflits van die dartele vlieë</div>
<div class="verse indent0">wat, gonsende ook op die ruite,</div>
<div class="verse indent0">die dreune-deuntjie stem</div>
<div class="verse indent0">van somer-námiddag-vrede.</div>
</div>
<div class="stanza">
<div class="verse indent0">„Wouf”—dis ’n blaffie van Jafta,</div>
<div class="verse indent0">opskrikkend meteens uit sy sluimer,</div>
<div class="verse indent0">want dáar in die muur het die hekkie</div>
<div class="verse indent0">sy piepend geluidjie laat hoor,</div>
<div class="verse indent0">en ower die werf kom langsaam</div>
<div class="verse indent0">’n wandelaar aan in die paadjie.</div>
<div class="verse indent0">Nie meer nie as één luie blaffie</div>
<div class="verse indent0">het Jafta gelos, die ou luiaard,</div>
<div class="verse indent0">en kom nou stêrtswaaiend nader</div>
<div class="verse indent0">tot aan die rand van die stoep</div>
<div class="verse indent0">om daar die besoeker te wagte;</div>
<div class="verse indent0">—vrind’lik, as oue bekende,</div>
<div class="verse indent0">streel Roelof die hond op sy hare.</div>
<div class="verse indent0">Nie wensend oom Koot en tant’ Mieta</div>
<div class="verse indent0">te steur in hul námiddag-slapie</div>
<div class="verse indent0">gaan Roelof maar sit op die rusbank</div>
<div class="verse indent0">en wag in die eike se skaad’wee.</div>
</div>
<div class="stanza">
<div class="verse indent0">Lui-kronkelend, vèr en naby,</div>
<div class="verse indent0">styg hier en daar uit die bome</div>
<div class="verse indent0">’n blou en gesellige rokie,</div>
<div class="verse indent0">van námiddag-koffie getuiend,</div>
<div class="verse indent0">van vrind’like buurskap en vrede.</div><span class="x-ebookmaker-pageno" id="pgepubid00005" title="[4]"><a id="Page_4"></a></span>
</div>
<div class="stanza">
<div class="verse indent0">Aan die hek van die saailanderye,</div>
<div class="verse indent0">rus eensaam die dam in die skaad’wee,</div>
<div class="verse indent0">die hangende lower weerspieëlend</div>
<div class="verse indent0">van omstaande dromende wilge;</div>
<div class="verse indent0">eentonig en skel klink vandaar</div>
<div class="verse indent0">die geluid van die singende bésies</div>
<div class="verse indent0">in slepend en eindeloos skryne</div>
<div class="verse indent0">—soos lied van die warmte selwe.</div>
</div>
<div class="stanza">
<div class="verse indent0">Te veel is die simfonie</div>
<div class="verse indent0">van die somernamiddag vir Roelof,</div>
<div class="verse indent0">te veel na ’n wand’ling veral</div>
<div class="verse indent0">uit die dorpie daar in die laagte;</div>
<div class="verse indent0">hy sien nog die dakke van ver</div>
<div class="verse indent0">deur die béwerige waas van die warmte</div>
<div class="verse indent0">en hy ruik die bedwelmende lug</div>
<div class="verse indent0">deur die son uit die blare gestowe;</div>
<div class="verse indent0">dit skemer en draai voor sy oë,</div>
<div class="verse indent0">sy hoof sink al laer en laer....</div>
<div class="verse indent0">tot hy wegduik in rustige sluimer....</div>
</div>
<div class="stanza">
<div class="verse indent0">Agter sy rug gaan die vensterluik</div>
<div class="verse indent0">stádigies, stádigies ope,</div>
<div class="verse indent0">’n handjie kom dáaruit te voorskyn</div>
<div class="verse indent0">en hou in die fynblanke vingers</div>
<div class="verse indent0">’n koppie. Wat sou wel die plan wees?</div>
<div class="verse indent0">Kyk, dit kom nader en nader</div>
<div class="verse indent0">tot bowe sy halsboord van agter,</div>
<div class="verse indent0">hy sien nie en hoor nie, maar, au!</div>
<div class="verse indent0">daar voel hy ’n ys-koue straaltjie</div><span class="x-ebookmaker-pageno" id="pgepubid00006" title="[5]"><a id="Page_5"></a></span>
<div class="verse indent0">meteens in sy nek en sy rug</div>
<div class="verse indent0">en spring hy oorend van die rusbank!</div>
<div class="verse indent0">’n halfgesmoorde laggie in die kamer</div>
<div class="verse indent0">en vensterluik haastig geslote—</div>
<div class="verse indent0">dit help hom nog meer uit die droom;</div>
<div class="verse indent0">’n breë goedaardige glimlag</div>
<div class="verse indent0">verhelder meteens sy gelaat—</div>
<div class="verse indent0">en hy gaan maar weer sit op die rusbank.</div>
</div>
<div class="stanza">
<div class="verse indent0">’n Rukkie gaan so nog verby,</div>
<div class="verse indent0">en nou kom, met stadige stappies,</div>
<div class="verse indent0">om die verste hoek van die stoep,</div>
<div class="verse indent0">’n mooi slanke meisies-gestalte</div>
<div class="verse indent0">in haelwit sondagse klere,—</div>
<div class="verse indent0">’n handwerkie vlak voor haar oë,</div>
<div class="verse indent0">waar sy skynbaar geheel in verdiep is,</div>
<div class="verse indent0">singend, half-hoorbaar, ’n deuntjie,</div>
<div class="verse indent0">of sy dink dat sy heeltemal alleen is;</div>
<div class="verse indent0">maar nou en dan sweef om haar mondjie</div>
<div class="verse indent0">’n skuldig-ondeuënde laggie</div>
<div class="verse indent0">wat moeilik die dwang kan verdra.</div>
<div class="verse indent0">Sy ’s nader en nader gekom</div>
<div class="verse indent0">en meteens kyk sy kastig verwonderd</div>
<div class="verse indent0">nou op in die jonkman se oë:</div>
<div class="verse indent0">„So, is jy daar, en hoe lank al</div>
<div class="verse indent0">sit jy hier te wag op die rusbank?”</div>
<div class="verse indent0">En Roelof hou kastig vir hom kwaad,</div>
<div class="verse indent0">en set so’n donker gesig op</div>
<div class="verse indent0">en roer so komieklik sy rug</div>
<div class="verse indent0">dat sy nou haar lag nie kan hou nie,</div><span class="x-ebookmaker-pageno" id="pgepubid00007" title="[6]"><a id="Page_6"></a></span>
<div class="verse indent0">en dit val soos musiek van haar mondjie,</div>
<div class="verse indent0">soos klippies wat ploems in die water.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Dis seker maar die skone kans vandag</div>
<div class="verse indent0">wat Martjie het verlei</div>
<div class="verse indent0">tot so’n grap,</div>
<div class="verse indent0">as dat sy lang genoeg vir Roelof ken</div>
<div class="verse indent0">om so iets te durf waag,</div>
<div class="verse indent0">want op haar wange is ’n blos</div>
<div class="verse indent0">wat sy probeer aan d’ aandag te onttrek</div>
<div class="verse indent0">deur praatjies,</div>
<div class="verse indent0">volgend haastig op mekaar,</div>
<div class="verse indent0">en grappies</div>
<div class="verse indent0">waar sy selwe baie om lag.</div>
</div>
<div class="stanza">
<div class="verse indent0">Oom Kootjie en tant’ Mieta</div>
<div class="verse indent0">verskyn ook nou op stoep in sondags-klere.</div>
<div class="verse indent0">En nog ’n keer lag almal hart’lik saam</div>
<div class="verse indent0">oor daardie koppie water.</div>
<div class="verse indent0">Is Roelof onbeleef?</div>
<div class="verse indent0">Nee, maar onbedagsaam is hy wel</div>
<div class="verse indent0">as hy hom af en toe</div>
<div class="verse indent0">so heeltemal</div>
<div class="verse indent0">kan omdraai na oom Koot</div>
<div class="verse indent0">om dan met hom alleen</div>
<div class="verse indent0">te praat oor dit en dat,</div>
<div class="verse indent0">asof hy glad vergeet</div><span class="x-ebookmaker-pageno" id="pgepubid00008" title="[7]"><a id="Page_7"></a></span>
<div class="verse indent0">dat Martjie en tant’ Mieta ook nog daar is.</div>
<div class="verse indent0">En, kyk, dis dan</div>
<div class="verse indent0">dat Martjie, op haar stoel se rug geleun</div>
<div class="verse indent0">en met haar hofie op haar hand gestut,</div>
<div class="verse indent0">haar oog laat gaan</div>
<div class="verse indent0">na vèr,</div>
<div class="verse indent0">waar bloue lug die blonde velde raak,</div>
<div class="verse indent0">waar goudstof lê</div>
<div class="verse indent0">van ondergaande son, op gras gestrooi.</div>
<div class="verse indent0">En starend-ernstig bly dan daar</div>
<div class="verse indent0">haar oog gevestig,</div>
<div class="verse indent0">soos ene wat die wêreld het vergeet—</div>
<div class="verse indent0">geslote in haarself.</div>
<div class="verse indent0">En wie haar nog nie ken,</div>
<div class="verse indent0">haar vrolik sorgeloos bestaan</div>
<div class="verse indent0">in ryke ouerhuis,</div>
<div class="verse indent0">sou dink in daardie blik d’ ontdekking te gewaar</div>
<div class="verse indent0">van dreiend onheil,</div>
<div class="verse indent0">en ’n siel</div>
<div class="verse indent0">wat sig met huiw’ring tot ’n stryd berei.</div>
<div class="verse indent0">Maar hy dink daaraan wel die minste, hy</div>
<div class="verse indent0">wat, altyd nog geselsend met oom Koot,</div>
<div class="verse indent0">na haar nie omkyk nie.</div>
</div>
<div class="stanza">
<div class="verse indent0">Meteens het nou oom Kootjie haar gewaar</div>
<div class="verse indent0">soos sy daar sit en droom.</div>
<div class="verse indent0">’n Grappie is die ou se lus en lewe:</div>
<div class="verse indent0">hy stoot vir Roelof aan</div>
<div class="verse indent0">en wink na Martjie.</div>
<div class="verse indent0">Behoedsaam staan die jonkman op</div><span class="x-ebookmaker-pageno" id="pgepubid00009" title="[8]"><a id="Page_8"></a></span>
<div class="verse indent0">en, stadig naad’rend,</div>
<div class="verse indent0">klap hy meteens sy hande op mekaar</div>
<div class="verse indent0">net by haar hoof.</div>
<div class="verse indent0">Sy wip van skrik</div>
<div class="verse indent0">en vang haar asem met ’n diepe haal,</div>
<div class="verse indent0">en almal lag haar same uit,</div>
<div class="verse indent0">oom Koot, die ondeug, nie die minste nie.</div>
<div class="verse indent0">„So, nou het ek die skuld weer afbetaal,”</div>
<div class="verse indent0">sê Roelf, „vir daardie koppie water,</div>
<div class="verse indent0">„en jul kan my glo, oom Koot,</div>
<div class="verse indent0">„sy ’t net so hoog gespring soos ek.”</div>
</div>
<div class="stanza">
<div class="verse indent0">Die meid, ou Rosie, bring op ou-nooi’s wink</div>
<div class="verse indent0">’n tafeltjie op stoep,</div>
<div class="verse indent0">gedek met haelwit kleedjie,</div>
<div class="verse indent0">die koppies en die kan</div>
<div class="verse indent0">met koffie warm en geurend.</div>
<div class="verse indent0">„Maar Roelfie,” sê oom Koot, „vertel my nou</div>
<div class="verse indent0">„wanneer sal jy jou intrek eindlik neem?”</div>
<div class="verse indent0">„Oom Koot,” sê Roelf,</div>
<div class="verse indent0">„moet nou nie weer begin,</div>
<div class="verse indent0">„U weet dat my kantoor....”</div>
<div class="verse indent0">„Kyk Roelfie,”—en oom Kootjie lê sy hand</div>
<div class="verse indent0">op Roelf se skouer en skud hom—</div>
<div class="verse indent0">„daar ’s die dorp</div>
<div class="verse indent0">„en hier die plaas,</div>
<div class="verse indent0">„dit weet ek nou al goed;</div>
<div class="verse indent0">„jou ryperd staan al langtyd klaar,</div>
<div class="verse indent0">„kom, wanneer trek jy in, vertel my nou!”</div>
<div class="verse indent0">„Oom Koot, ek het ’n kamer mos gehuur.....”</div><span class="x-ebookmaker-pageno" id="pgepubid00010" title="[9]"><a id="Page_9"></a></span>
<div class="verse indent0">„En tot wanneer?”</div>
<div class="verse indent0">„’n Maand die minste....”</div>
<div class="verse indent0">„Nou goed, maar langer as ’n maand</div>
<div class="verse indent0">„het ek nie meer geduld,</div>
<div class="verse indent0">„hier op die plaas wil ek jou hê,</div>
<div class="verse indent0">„en nou wil ek geen woordjie verder hoor!”</div>
<div class="verse indent0">Daar ’s niks met ou oom Kootjie te begin,</div>
<div class="verse indent0">hy is lank al aan die gang daaroor,</div>
<div class="verse indent0">en Roelof moet die saak gewonne gee:</div>
<div class="verse indent0">glimlaggend stem hy toe.</div>
</div>
</div>
</div>
</body></html>
