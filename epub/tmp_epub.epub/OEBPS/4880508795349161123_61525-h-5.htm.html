<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s05"><span class="x-ebookmaker-pageno" id="pgepubid00027" title="[Inhoud]"><a class="pginternal" href="4880508795349161123_61525-h-0.htm.html#xd29e230" title="Inhoud"></a></span><div class="divHead" id="pgepubid00028">
<h2 class="main">VOEDSEL VAN DIE BOESMAN.</h2>
</div>
<div class="divBody">
<p class="first">Maar dit is nie te sê, al het die Boesmans ook ’n pedigree soveel duisende jare oud,
dat hulle aristokrate was, of die fyn maniere had wat ’n mens van die lui verwag nie.
Om nou met hulle ete en drinke te begin: soos Fritsch dit uitdruk, eet hulle enigiets
wat hul tande kan kou, en drink hulle alles wat nat is. En dit is byna letterlik waar.
Die ou reisigers gaan nog taamlik diep in onaangename besonderhede om te vertel hoe
hulle die <span class="ex">hele</span> dier skoon opgeëet het—net die bene bly oor, en hulle word vir die murg gebreek.
Weliswaar dat hulle bygeloof hul belet het om een of ander, vir ons heeltemal skoon,
deel van ’n dier te eet, soos byvoorbeeld die biltongvleis van die hasie; maar dit
was alleen hulle bygeloof, en dit was geen idee van gesondheid of fynheid wat hul
beweeg het nie! By die slag van ’n dier, maak hul, volgens die beskrywing van Barrington
in 1810, ’n bloeddrank aan wat afskuwelik morsig en vuil is. Wie verder informasie
hieromtrent verlang moet maar die eerste band van Barrington se boek “<span xml:lang="en">An Account of a voyage to New South Wales</span>”, naslaan.
</p>
<p>Maar dit gebeur dikwels dat ’n Boesman die oorblyfsels van ’n leeu se buit of ander
aas raakloop, en dan as daar nog veel kos op sit, trek hy met sy hele famielie na
die plek en kampeer daar tot die bene kaalgekou is.
</p>
<p>Dit is moeilik vir ons om ’n idee te vorm van die aptyt <span class="x-ebookmaker-pageno" id="pgepubid00029" title="[17]"><a class="pginternal" href="4880508795349161123_61525-h-5.htm.html#pb17" id="pb17" title="17"></a></span>van ’n Boesman, maar ’n kort uittreksel uit Lichtenstein se Reisverhaal sal darem
’n bietjie lig op die saak werp. Hy vertel van ene Baardman, ’n berugte Boesman-dief
wat voor die Landdros gekom het. Toe die Landdros hom vra waarom hy gesteel het,
</p>
<blockquote><div>
<p class="first">“wys hy na sy lyf wat in plooie hang, en nadat hy ’n plooi in sy hand beetgeneem het,
trek hy dit uit sover dit kon gaan, om te wys hoeveel sy huid kon hou as dit vol is;
en toe, sonder om te wag op ’n aanmerking op die aanskouelike rede vir sy rowery,
smeek hy vir iets om te eet, alhoewel hy, sowat ’n uur van te vore, op ’n goeie ontbyt
trakteer is.”</p>
</div></blockquote><p>
</p>
<p>Mej. Bleek vertel vir die skrywer dat die Boesman in sy taal nie minder as vyf <i>werkwoorde</i> het om te beskrywe hoe dik hy hom geëet het nie, en ons kry dus alweer hulp van die
filoloog in ons poging om die eetvermoë van dié mensies te besef.
</p>
</div>
</div>
</div></body></html>
