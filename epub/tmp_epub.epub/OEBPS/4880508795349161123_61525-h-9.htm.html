<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s09"><span class="x-ebookmaker-pageno" id="pgepubid00038" title="[Inhoud]"><a class="pginternal" href="4880508795349161123_61525-h-0.htm.html#xd29e258" title="Inhoud"></a></span><div class="divHead" id="pgepubid00039">
<h2 class="main">MOORD EN DIEFSTAL.</h2>
</div>
<div class="divBody">
<p class="first">En dit het alles plaasgevind toe Boesman alleen ’n onverdeelde Suid-Afrika besit het.
Toe hy sy eie mense moes vermoor as die moordlus in hom begin opwel; maar toe ander
rasse begin inkom, en ’n nuwe soort “wild” (d.w.s. skape en beeste) op sy jagterrein
verskyn het, was daar nuwe mense om te vermoor, en nuwe redes daartoe. Na die witman
se aankoms was dit eers die Hottentotskaapwagter wat hul vermoor het om die vee in
die hande te kry. Die geliefkoosde wyse was om sy kop in te slaan terwyl hy slaap,
sê Fritsch, en al die ou reisigers vertel van moord van die wagters en steel van die
vee. Maar hulle het nie alleen wagters vermoor nie, ook loslopende mense, soos onder
ander, een van Lichtenstein se bodes. Hoe erg hulle by die begin van die neentiende
eeu was, kan ’n mens besef as jy die dagverhaal van die reisigers van daardie dae
lees, en merk hoe dikwels hulle, selfs in die kort tydjie van die duur van hul reis,
iets van moord en diefstal van die Boesmans te sê het. En hoe langer die stryd aanhou,
hoe wreder word die Boesman. Dieselfde Barrington al vroeër aangehaal, vertel hoe
hulle ’n Hottentot begrawe het sodat sy kop net uitsteek, en hoe hy die hele dag lank
die kraaie moes wegja met kopbeweginge. Gelukkig is die Hottentot die aand nog gered.
</p>
</div>
</div>
</div></body></html>
