<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00110" title="[110]"><a id="Page_110"></a></span></p>
<h2 class="nobreak" id="XLI">XLI.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Swart, sonder ster, is die nag; gou goud waar die weerlig skiet;</div>
<div class="verse indent0">Bliksem blink soos die gloed wat die môreskemer oes;</div>
<div class="verse indent0">Rondom die kriekie-koor, en die groot bulpaddas blaf</div>
<div class="verse indent0">Bokant die slingerpad waar die veld die vlei begroet—</div>
<div class="verse indent0">Eentonige staatsie-sang geërwe die jare deur,</div>
<div class="verse indent0">Geleer van wind en reën, van die donder wat dreun en kraak,</div>
<div class="verse indent0">Gesing in die donker nag as die sterre slaap, versluier</div>
<div class="verse indent0">Deur die dik gordyn van wolke waaronder die weerlig skuil;</div>
<div class="verse indent0">Nog donkerder die berge en die klowe groen en swart,</div>
<div class="verse indent0">Met die digte groei van bosse, waaronder die mamba woon;</div>
<div class="verse indent0">En donker-swart die veld wat boontoe loop en af,</div>
<div class="verse indent0">Eentonig op en af, in sagte bult en kloof;</div>
<div class="verse indent0">En nêrens ’n ster wat glim, en nêrens die maan wat skyn!</div>
<div class="verse indent0">’n Harde donkernag, ’n somernag vol reën,</div>
<div class="verse indent0">En swanger tot barensnood met die onweer wat moet kom,</div><span class="x-ebookmaker-pageno" id="pgepubid00111" title="[111]"><a id="Page_111"></a></span>
<div class="verse indent0">Met die blits wat breek en spat en skitter en skok en skuim,</div>
<div class="verse indent0">Van wolk tot wolk loop speel, en orals die wolke spoel</div>
<div class="verse indent0">Met ligtelaaie vlam en vonke van ligter goud.</div>
<div class="verse indent0">Die harde donder kraak met bulderende, bewende stoot,</div>
<div class="verse indent0">En rond omringende klank wat ver in die verte klink.</div>
<div class="verse indent0">En doodgaan soos ’n man wat hard sy dood beveg</div>
<div class="verse indent0">Met roggel en sug en klag wat eind’lik sag verkwyn,</div>
<div class="verse indent0">In swarte sagte vree wat die stilte stiller maak.</div>
</div>
</div>
</div>
</body></html>
