<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00155" title="[155]"><a id="Page_155"></a></span></p>
<h2 class="nobreak" id="LXVIII">LXVIII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Wraak—wat is wraak?</div>
<div class="verse indent0">As die goue basuine blaas</div>
<div class="verse indent0">En die lang, lang dooie lyke met nuwe lewe raas,</div>
<div class="verse indent0">En vyand staan naas vrind</div>
<div class="verse indent0">In die laaste glorie, blind,</div>
<div class="verse indent0">Sonder herinnering of onthou</div>
<div class="verse indent0">Van haat en smart wat die dood verflou,</div>
<div class="verse indent0">Met net die oë stram gerek</div>
<div class="verse indent0">Op wat die dooie lyke wek</div>
<div class="verse indent0">Uit hul eeue-oue dodesluimer</div>
<div class="verse indent0">Tot ’n nuwe lewe, groter, ruimer</div>
<div class="verse indent0">As ooit gelewe was op aarde—</div>
<div class="verse indent0">Wat is die waarde</div>
<div class="verse indent0">Van lang-gebergde wraak?</div>
</div>
<div class="stanza">
<div class="verse indent0">Wraak—wat is wraak?</div>
<div class="verse indent0">Is dit wraak wat t’rug vir die mensdom gee</div>
<div class="verse indent0">Plesier en genot en rus en vree,</div>
<div class="verse indent0">Soos die koel sag wind aan die worstelende see?</div>
<div class="verse indent0">Is dit wraak wat die moeder se trane droog?</div>
<div class="verse indent0">Wraak wat blind maak die vader se oog?</div><span class="x-ebookmaker-pageno" id="pgepubid00156" title="[156]"><a id="Page_156"></a></span>
<div class="verse indent0">Wraak wat vertroos as geen trooster is?</div>
<div class="verse indent0">Wraak wat weet hoe om uit te wis</div>
<div class="verse indent0">Alles gely en alles gedra?</div>
<div class="verse indent0">Wraak wat nooit vergelding vra?</div>
</div>
<div class="stanza">
<div class="verse indent0">Wraak—wat is wraak?</div>
<div class="verse indent0">In die lange nagte, stil alleen,</div>
<div class="verse indent0">As jy nie meer ’n traan het om uit te ween,</div>
<div class="verse indent0">Nie meer ’n sug het om uit te sug,</div>
<div class="verse indent0">As jy staan in jou droef tot sout versteen—</div>
<div class="verse indent0">Soos Lot se vrou in Sodoms lug—,</div>
<div class="verse indent0">Met nêrens ’n pad om mee uit te vlug,</div>
<div class="verse indent0">Stok-alleen,</div>
<div class="verse indent0">Jou tong verstom, jou oë blind,</div>
<div class="verse indent0">In jou ore die suis van die skemerwind,</div>
<div class="verse indent0">Onmagtig, lam—soos ’n klein, klein kind</div>
<div class="verse indent0">Wat, weg van sy moeder se skoot verdwaal,</div>
<div class="verse indent0">Uit angs vergeet het sy eie taal—,</div>
<div class="verse indent0">Jou hande styf gekrom met pyn,</div>
<div class="verse indent0">Jou haat gestil as jou hoop verkwyn,</div>
<div class="verse indent0">En in jou ore die dof refrein</div>
<div class="verse indent0">Van die skemerwind wat sing en skree:</div>
<div class="verse indent0">„Jy het alles vir niks en niks gegee—</div>
<div class="verse indent0">Afgegee en opgegee</div><span class="x-ebookmaker-pageno" id="pgepubid00157" title="[157]"><a id="Page_157"></a></span>
<div class="verse indent0">Vir niks en weer niks! Laat maar bly:</div>
<div class="verse indent0">Die dood sal alles wat doodgaan, kry!”</div>
<div class="verse indent0">As jy nié meer vertroue het om te vertrou,</div>
<div class="verse indent0">Wat is jou wraak dan werd vir jou?</div>
</div>
</div>
</div>
</body></html>
