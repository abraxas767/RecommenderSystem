<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Die Prosa Van Die Twede Afrikaanse Beweging, by Pieter Cornelis Schoonees
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="poem"><div class="stanza">
<span class="i0">Ons blink gespande snare!<br/>
</span>
<span class="i0">Saam 't stem van sangster's hare;<br/>
</span>
<span class="i0">Roep my hart van Cabo's kuste walm<br/>
</span>
<span class="i0">Terug na Nederlandse strande kalm!<br/>
</span>
</div></div>
<p><i>En</i> daar volg handeklappies onder 'n toejuiging, <i>en</i> deur twenk!
twenk! snare alweer <i>en</i> 'n basstem klink ernstig deur...." (p. 168).</p>
<p>Enkele staaltjies moet nog gegee word om aan te toon hoe Maré se taal en
styl verwilder het: "Die skaduwees <span class="x-ebookmaker-pageno" id="pgepubid00264" title="[Pg 196]"><a id="Page_196" title="[Pg 196]"></a></span>
dans en flonker hier en daar (p.
11); hy roep protestend deur 'n bol rook (p. 21); Uitgestrekte liggame
van slapende burgers is gedompel en verswak in die diepte van die nag se
boesem (p. 33); 'n opgeheefde sabel (p. 43); en nouliks of hy 's te
voorskyn gekom om te ontwapend (p. 44); met verslaagde oë (p. 53); ek
(het) my die vraag al gesit (p. 72); waar ... hiënas eentonig in
monotoon af en toe tjank (p. 81); ou Loftus ... wat 'n groot moege
glimlag vir hulle dra (p. 128); in 'n verre afwykte land (p. 133);
Borste hewe op en af ... (p. 142); die jagveld (is) nog in die luim van
die vroeë stilte gedompel (p. 154); Die meisie aan die sy van G. tree
die ontvlugte man uit die kasteel te voorskyn (p. 181); Vir 'n oomblik
is die voorgeneemde moordenaar ... in al sy ruheid gestem (p. 190); En
die aand laat, toe daar nog 'n tippie roesrooi in die verre geskiet
langs die verhewende bergkruine opskemer ..." (p. 200).</p>
<p>Dit alles en veel wat nog erger is staan in die boek wat <i>mirabile
dictu</i> in die jaar onses Heren 1919 deur die Suid-Afrikaanse Akademie
vir <span class="g">Taal</span>, <span class="g">Lettere</span> en <span class="g">Kuns</span> bekroon is met die
Hertzogprys!</p>
<p>Hier en daar is natuurlik nog enkele gelukkige trekke, wat ons aan die
skrywer van <i>Die Putgrawer</i> herinner. Veral in <i>Fekkie</i>, die verhaal van
'n blomverkoopstertjie en <i>O so 'n harde Hart</i>, waarin die besoekers van
'n kantien geteken word, is daar goeie gedeeltes. <i>Die Liefling van die
Korps</i> gee 'n skildering van die kommando-lewe; <i>'n Wonderlike Ongeluk</i>
en <i>Die ou Poskoets</i> voer ons terug na die ou dae. In 'n brief aan <i>Die
Burger</i> praat Maré van "die onuitputlike bron van die lewes van ons
gewesene Afrikaners" en dit blyk dat veral "die stoere ou
olifants-jagters van 1861 se dae" hom aantrek. "In die algemeen is die
rigting van my strewe om al die goudgeel sonstraaltjies van die verlede
van ons voorgeslagte te herroep en te trag om dit vars te laat bly in
die geheues van ons jong geslag."<a id="FNanchor_311_311"></a><a class="fnanchor pginternal" href="4998225955431426220_18203-h-9.htm.html#Footnote_311_311">[311]</a></p>
<p>In die skets <i>Ou Malkop</i> word moralisasies van die skrywer tussen die
gepeins van die kaffer ingevleg en op p. 150 is daar 'n uitweiding oor
"die ou dae". In <span class="x-ebookmaker-pageno" id="pgepubid00265" title="[Pg 197]"><a id="Page_197" title="[Pg 197]"></a></span>
<i>Eensame Prospektors</i> is die dialoog onnatuurlik.<a id="FNanchor_312_312"></a><a class="fnanchor pginternal" href="4998225955431426220_18203-h-9.htm.html#Footnote_312_312">[312]</a>
Ook in sy portret-tipiek is Maré nie gelukkig nie. As ons lees op p. 82,
dat Van der Walt 'n "dik gedraaide swart buffel-horing snor" het, en as
hy lag "geluide maak soos wat kom van wegdrentelende makoue" (p. 92),
dan ontstaan daar al twyfel; wanneer ons enige pagina's verder hoor, dat
Hoard "'n stywe snor oor die bo-lip soos gevoude swawelvlerkies" het (p.
100), dan versterk dit die suspiesie, dat die opsetlik bedagte kenmerke
meer van 'n lomp toneelspeler afgekyk is, dan na die lewe geteken.</p>
<p>Sal Maré na 'n paar jaar ernstige studie alle tegniese moeilikhede
oorwin, en ons 'n kunswerk van rype voldragenheid aanbied? Dan vergeet
ons sy jeugdige <i>malkop</i>-onderneming, ten spyte van die
onsterflikheidsstempel van die Akademie.</p>
<h3 id="pgepubid00266">§ 14. D.P. du Toit.</h3>
<p>D.P. du Toit is 'n afstammeling van die Du Toits Van Daljosafat, waar hy
groot geword 't. Sy moeder was 'n suster van Ds. S.J. du Toit. Omdat sy
gesondheid toe nie teen plaaswerk bestand was nie, het hy van 1891 af
onder Ds. S.J. du Toit gewerk op die redaksie van <i>Di Patriot</i> en ander
blaaie. In 1896 was hy sekretaris van die eerste Afrikaanse Taalkongres
in die Pêrel en <i>Ons Kleintji</i> het hy feitlik geredigeer onder toesig
van Ds. S.J. du Toit. Later was hy aan verskillende krante verbind, by
<i>Het Westen</i> o.a. as redakteur. Sedert die oprigting van <i>Die Burger</i> is
hy een van die subredakteure van die blad.</p>
<p>Een van sy toneelstukke, <i>Die Bedriegers</i> is in 1893 geskryf. Wanneer
Melt Brink se toneelwerk buiten beskouing bly, dan is dit die eerste
Afrikaanse stuk wat gedruk en opgevoer is.<a id="FNanchor_313_313"></a><a class="fnanchor pginternal" href="4998225955431426220_18203-h-9.htm.html#Footnote_313_313">[313]</a> Op Somerset-Oos is dit
vir die eerste maal gespeel. Van Du Toit het verder verskyn die
toneelstukke <i>Geldsug of Jaloesie</i> en <i>Die Herwonne Koninkryk</i>; 'n
roman, <i>Sy Pa se Skuld</i> (1918) en 'n bundel grappige versies
<i>Treinnonsens</i> (1922).</p>
<p><span class="x-ebookmaker-pageno" id="pgepubid00267" title="[Pg 198]"><a id="Page_198" title="[Pg 198]"></a></span></p>
<h4 id="pgepubid00268">Sy Pa se Skuld.</h4>
<p>Lina trou teen haar vader se sin met Fred, 'n volbloed skurk, wat met
die huwelik sy finansiële ondergang wil voorkom. Sy word onterf en Fred
moet vlug na 'n hele reeks misdade. Sy seun, Gert boet vir die misdade
van sy vader en word in sy liefde gedwarsboom. Op die ou end kom alles
tog reg en selfs die berouvolle Fred word in sy eer herstel.</p>
<p>Du Toit doen wel 'n poging om deur te dring tot die innerlike lewe van
sy karakters, maar vir die uitbeelding van 'n geweldige psigologiese
kriesis is hy te huiwerig. "Dis te heilig, ons mag nie probeer om dit na
te speur nie" (p. 99); "Die afskeid sal ons egter nie trag te beskrywe
nie, eenvoudig omdat dit nie kan beskrywe word nie"<a id="FNanchor_314_314"></a><a class="fnanchor pginternal" href="4998225955431426220_18203-h-9.htm.html#Footnote_314_314">[314]</a> (p. 113). Op
dieselfde manier glip hy oor die smart wat Gert en Lorrie uitstaan as
gevolg van die vervalste briewe. Dit is nie 'n deurleefde verhaal nie,
waarin die roersele van 'n mensehart blootgelê word. Du Toit beskou sy
persone meestal op 'n afstand as belangstellende toeskouer. "Terwyl hy
daar agter die randjie ry, raak hy ons ook uit die gesig" (p. 106). Die
handeling word nie direk in plastiese vorm gegiet nie, sodat iedere
leser onmiddellik sien en hoor wat daar gebeur. Die skrywer self is
telkens aan die woord en deur sy nugter opmerkings en prekerige
uitweidings kom die gebeurde tot ons langs 'n groot ompad, sodat dit nie
tot werklikheid kan vergroei nie. "Nou dis nie nodig om die twee nes hul
skaduwee te agtervolg nie...." (p. 48). "Die betrokke persone het ons
heeltemal uit die oog geraak" (p. 144). Daar is meer sulke aanduidings
van gebrekkige tegniek.<a id="FNanchor_315_315"></a><a class="fnanchor pginternal" href="4998225955431426220_18203-h-9.htm.html#Footnote_315_315">[315]</a> Die preek oor die teks "Ik stond op het
zand der zee" is 'n nuttelose uitweiding en die lang beskrywing van die
viskopery net so. Die skrywer vertel ons self ewe naïef, dat Gert en
Lorrie <span class="x-ebookmaker-pageno" id="pgepubid00269" title="[Pg 199]"><a id="Page_199" title="[Pg 199]"></a></span>
"ook maar bloed weinig van die hele toneel gesien het"! (p.
151).</p>
<p>Besonder omslagtig is Du Toit se verhaaltrant dikwels. 'n Enkele keer
besef hy dit self: "Dog ons sal nie op haar hande staan en kyk om te
sien hoe sy werk nie." ens. (p. 51.) Hy vermoei deur 'n langdradige
opsomming van allerlei onbelangrike besonderheidjies (vgl. b.v. p. 212),
terwyl ook die gesprekke met reportage-noukeurigheid weergegee word.</p>
<p>Die styl verraai die hand van die geoefende joernalis, wat met gemak sy
sinne aanmekaar ryg, sonder juis te streef na skoonheid van klank. Maar
selfs die haastige joernalis mag nie sulke sinne soos die volgende
neerskryf nie: "Hy herinner hom nou goed, so duidelik as kan wees, dat,
toe hy gistraand sy tabaksak uit die sak wou haal sy sakdoek bo-op die
tabaksak in sy sak was, dat hy toe die sakdoek eers uitgehaal het en toe
die tabaksak en toe weer die sakdoek in sy sak gesteek het, en na hy sy
pyp gestop het, het hy die tabaksak somar so onverskillig bo-op die
sakdoek in sy sak gesteek." (p. 104)<a id="FNanchor_316_316"></a><a class="fnanchor pginternal" href="4998225955431426220_18203-h-9.htm.html#Footnote_316_316">[316]</a> Maar sulke sinne is gelukkig
uitsondering en die styl is deurgaans helder en goed versorg. Om dié
rede veral moet die roman, ofskoon dit geen aanspraak kan maak op hoë
letterkundige verdienste nie een van die leesbaarste Afrikaanse romans
genoem word. "'n Rousteen vir die binnemure" noem die skrywer sy werk
met goeie selfkennis in die voorrede. Voorlopig kan ons sulke roustene
nog goed gebruik, al bestaan daar gegronde rede om te vrees, dat dit
mettertyd sal verbrokkel.</p>
<p>As 'n voorbeeld van Du Toit se beeldspraak kan die volgende dien: "'n
Vat kan maar 'n sekere hoeveelheid hou. Pomp jy daar meer in, dan loop
dit oor. So is ook die menslike gemoed." (p. 87.)</p>
<p>Engelse invloed blyk uit die volgende: "'n Man van professie (p. 178);
dit help nie vir ons om oor gestorte melk te huil nie (p. 190); tot my
dooddag toe (p. 207); 'n buig" (p. 160).</p>
<p><span class="x-ebookmaker-pageno" id="pgepubid00270" title="[Pg 200]"><a id="Page_200" title="[Pg 200]"></a></span></p>
<h3 id="pgepubid00271">§ 15. A. du Biel.</h3>
<p>A. du Biel is die 27ste Oktober 1884 gebore op Geelhoutboom, distrik
Mosselbaai. Gereelde onderwys het hy nooit gehad nie en in "die bittere
publieke skool van die lewe" het hy al sy kennis opgedoen. Van sy
twaalfde jaar af het hy baie gelees en van kleins af met sy vader lang
reise gedoen. Maar reeds op vyftienjarige leeftyd moes hy sukkel om vir
homself 'n bestaan te vind en 'n weinig later het die sorg vir sy ouers
ook op hom geval.</p>
<p><i>Getrou</i> het hy in 1914 onder baie moeilike omstandighede geskryf.<a id="FNanchor_317_317"></a><a class="fnanchor pginternal" href="4998225955431426220_18203-h-9.htm.html#Footnote_317_317">[317]</a>
<i>Die Misdade van die Vaders</i> het in 1919 verskyn. 'n Nuwe roman, <i>Kain</i>,
wat oor die periode 1870-80 handel is nou in die pers. Op die oomblik
verskyn in afleweringe <i>Oor Berg en Vlakte of Onder die Vierkleur</i>, 'n
verhaal vir die jeug, in die eerste nommer waarvan "pakkende awonture"
in vooruitsig gestel word.</p>
<p>Die letterkunde beskou Du Biel as "die kragtigste wapen om ons volkie te
ontwikkel". Hy streef veral daarna om die leeslus van jong Suid-Afrika
op te wek.</p>
<h4 id="pgepubid00272">Getrou.</h4>
<p>Dit is 'n Hugenote-roman, die gebeurtenisse waarvan in Frankryk, Holland
en Suid-Afrika plaasvind. Die Europese atmosfeer is egter so swak
aangedui, dat dit net so goed Pole of Tibet kon gewees 't. Moet die
praatjies oor Lodewyk XIV, die "prag en praal van Versailles" en 'n paar
armsalige <i>ma chère's</i> ons nou onder die indruk bring, dat ons in
Frankryk verkeer? Met die innerlike kern van die tydperk kom ons nooit
in aanraking nie, en die historiese vliesie is baie dun. Met 'n
komieklike naïwiteit vertel Du Biel ons in beeldspraak, wat baie op die
van Von Wielligh gelyk, hoe hy gesukkel het om "Vader Tyd se rytuig" te
laat stil hou! (p. 142). "Dit neem dan ook heelwat inspanning van die
verbeeldingskrag om die plek voor te stel soos dit twee eeue <span class="x-ebookmaker-pageno" id="pgepubid00273" title="[Pg 201]"><a id="Page_201" title="[Pg 201]"></a></span>
gelede
was, want die meedoënlose hand van vooruitgang spaar nie die oudhede
nie" (p. 141). Dat die koms van die Hugenote was "die stigting van die
Afrikaanse volk" (p. 127), is 'n onjuiste bewering. Verrassend is die
meedeling, dat die sewentiende eeu veral die eeu was "waarin die hele
wêreld sy eie sienswyse wou handhaaf ten spyte van Kristelike liefde,
van reg—ja, ten spyte van die Almagtige" (p. 147). Ook die volgende
slaan ons heeltemal dronk: "As ons die Amerikaanse volk beskou ... dan
vind ons oral 'n diep bewussyn van die majesteit van die Allerhoogste"
(p. 127). Sulke bewerings toon duidelik dat die skrywer 'n primitiewe
historiese insig het.</p>
<p>Van 'n realistiese uitbeelding is daar dan ook geen sprake nie. "So 'n
man was ds. Pierre Simond, en ons kan aanneem dat voorgaande in hoofsaak
sy lewensgeskiedenis was" (p. 146). Moet hy felle emosie beskryf, dan
pas hy die welbekende <i>sluier-taktiek</i> toe! "Wel, leser, ons sal die
twee vanaand nie verder volg nie. Daar is tye in die lewe van 'n mens
wat te heilig is om aan vreemde oë te ontbloot" (p. 30).<a id="FNanchor_318_318"></a><a class="fnanchor pginternal" href="4998225955431426220_18203-h-9.htm.html#Footnote_318_318">[318]</a> Gedurig
dring die skrywer homself op die voorgrond. Hy lewer prekies soos 'n
teologiese student en gebruik selfs die dialoog vir sedekundige
verhandelinge.<a id="FNanchor_319_319"></a><a class="fnanchor pginternal" href="4998225955431426220_18203-h-9.htm.html#Footnote_319_319">[319]</a> Die twee "ou seerobbe", wat op p. 160 begin te
praat, het nog nooit soutwater geruik nie! Hoeveel sou die sewejarige
Marie van Henri se storie (p. 15-20) verstaan het?</p>
<p>Die verhaal is van die <i>Johannes van Wyk</i>-soort—'n aaneenstrengeling
van awonture—soms erg onwaarskynlike. Daar is 'n toneelheld, wat
wondere verrig, 'n skurk doodsteek en selfs Adriaan van der Stel laat
sidder. Die skurk is "nie geheel sleg nie—geen mens is" (p. 99).<a id="FNanchor_320_320"></a><a class="fnanchor pginternal" href="4998225955431426220_18203-h-9.htm.html#Footnote_320_320">[320]</a>
Tog kom daar van die psigologie nie veel tereg nie. Die ontstaan van
liefde is vir Du Biel eenvoudig. "Daar is diepe agting in haar hart vir
haar vriend—'n agting wat besig is om in liefde te verander: <i>die
enigste weg</i> waarlangs 'n edele liefde kan ontstaan"! <span class="x-ebookmaker-pageno" id="pgepubid00274" title="[Pg 202]"><a id="Page_202" title="[Pg 202]"></a></span>
(p. 53)<a id="FNanchor_321_321"></a><a class="fnanchor pginternal" href="4998225955431426220_18203-h-9.htm.html#Footnote_321_321">[321]</a> Die
ingewikkeldste psigologiese prosesse word ons in een sinnetjie
meegedeel. "In een uur het hy van 'n jongeling tot 'n man geword" (p.
38). Ofskoon heeltemal slegte mense volgens Du Biel dus nie bestaan nie,
skyn hy aan heeltemal goeies tog te geloof, want Van Bergen is stroperig
braaf en daar is nog ander ook wat niks op hul kerfstok het nie.
Potsierlik is veral die toneel met Juffr. Le Notre. (p. 54 vlg.)</p>
<h4 id="pgepubid00275">Die Misdade van die Vaders.</h4>
<p>Veel beter geslaag is <i>Die Misdade van die Vaders</i>. Hier is die skrywer
op meer bekende terrein, want dit is 'n verhaal uit die
Voortrekker-periode. Jan Alpenveld, 'n misdadiger besluit om aan die
Kaap 'n fatsoenlike lewe te begin. Met sy hoflike maniere verower hy die
hart van Annie Bester, 'n eenvoudige plaasmeisie, die aangenome kind van
Petrus Liebenberg, wat verloof was aan sy seun Tjaart. As Oom Petrus
beswaar maak teen die huwelik, vlug Annie met Jan Kaap toe. Annie is die
dogter van "'n roekelose kêrel en 'n hopelose dronkaard" (p. 11 2<sup>de</sup>
druk). "Die Heilige Skrif is vir (Liebenberg) 'n lewendige wet en hy
trag om dit letterlik te volg". Na Annie se vlug sny hy haar naam uit
die famielie-register voor in die Bybel en lees daaruit die vervloeking
plegtig voor: "Die de misdaad der vaderen bezoek aan de kinderen, aan
het derde, en aan het vierde lid dergenen, die Mij haten." Jan Alpenveld
raak na enige tyd in die hande van die gereg maar tussen sy seun,
Nikolaas en Tjaart se dogter, Lenie ontstaan weer 'n liefdesbetrekking,
wat deur dieselfde Bybelteks verydel word. Nikolaas trek alleen na die
woeste Noorde, waar hy later op geheimsinnige wyse groot dienste aan die
Trekkers bewys. Hy ontmoet Lenie weer en val in 'n geveg met die
Kaffers. Tjaart word deur sy vrou geleer, dat die grootste gebod die van
die liefde is.</p>
<p>Twee motiewe uit <i>Getrou</i> word nog 'n keer gebruik. <span class="x-ebookmaker-pageno" id="pgepubid00276" title="[Pg 203]"><a id="Page_203" title="[Pg 203]"></a></span>
Soos Annette in
haar eenvoud verlei word deur die genoegens van Parys en die mooi
praatjies van La Fontaine, word ook Annie Bester bekoor deur die fyner
lewe in Kaapstad en die vername houding van "Graaf Alpenveld". Van
Bergen bewys sy ou vrinde groot dienste sonder dat sy ware naam bekend
word, Alpenveld net so. Die geheimsinnige "Verdwynende Boerewag" is 'n
knap verafrikaansing van die dolende middeleeuse ridder. In plaas van
gifbrakende monsters veg hy teen leeus; die skone dame word nie uit 'n
onderaardse kerker van 'n betowerde kasteel gered nie, maar uit die hut
van 'n Kafferkaptein.</p>
<p>Die Voortrekkers word verdedig teen lasterpraatjies; die vrymaking van
die slawe, die kafferpolitiek van die Britse regering en die handelwyse
van die Engelse sendelinge word bespreek, 'n Poging word gedoen om dit
alles binne die kader van die verhaal te hou; die historiese uitweidings
is kort. "Dit sou te lank duur om alles hier mee te deel ... en dit is
ook geskiedenis." (p. 124). Dat Du Biel ten spyte van sy goeie verhaal
tog nie daarin slaag om ons in die volle werklikheid van die
Voortrekkertydperk te plaas nie, is hoofsaaklik 'n gevolg van sy
gebrekkige en verouderde tegniek. Hy hou gedurig 'n praatjie met die
leser, gee beskouings oor die gedrag van die karakters, las sedekundige
prekies in net waar hy kan. Die hoofverhaal loop oor drie geslagte, maar
daarby moet ons o.a. ook nog kennis maak met al die bewoners van Uitkyk.
Die gevolg is dat die meeste persone baie vaag geteken word. Selfs waar
dit enigsins uitvoeriger gebeur, soos o.a. met Lenie, kry ons selde die
indruk, dat ons met werklik lewende mense te doen het. Lenie word ons op
p. 59 voorgestel as 'n digteres. Dit word verseker, dat haar vader die
"kundigheid"(!) waardeer, ofskoon ons van die waardering nooit iets merk
nie. Die geduldige leser word op p. 135 weer aan Lenie se digterskap
herinner en 'n gediggie "wat sy in dié dae gemaak het" word meegedeel.
"In die dae" is net voor die Groot Trek, maar op p. 141 word ons
vertel—dis nou 'n goeie paar maande later—dat van dieselfde gedig, wat
ons al klaar gelees het nog net "enkele reëls" geskryf is! <span class="x-ebookmaker-pageno" id="pgepubid00277" title="[Pg 204]"><a id="Page_204" title="[Pg 204]"></a></span>
Deur sulke
onhandige sette<a id="FNanchor_322_322"></a><a class="fnanchor pginternal" href="4998225955431426220_18203-h-9.htm.html#Footnote_322_322">[322]</a> is dit, dat ons in plaas van die uitgebeelde
persone altyd sien Meneer Du Biel aan sy skryftafel, verskans agter
Theal, Cory en ander historisie!</p>
<p>"In 'n oomblik sien hy alles in sy ware kleure. Hy aanskou sy eie siel
in al sy naaktheid...." (p. 144). Dit is van die soort blits-psigologie,
wat so dikwels in <i>Getrou</i> voorkom.<a id="FNanchor_323_323"></a><a class="fnanchor pginternal" href="4998225955431426220_18203-h-9.htm.html#Footnote_323_323">[323]</a> Van wat in die siel van
Nikolaas en Lenie omgaan na die indrukwekkende vervloeking deur Oom
Tjaart hoor ons weinig. Du Biel bly te veel aan die buitekant. Nikolaas
"lyk jare ouer: die gewone hoopvolle glimlag is van sy gelaat weg, en in
plaas daarvan staat erns geskrywe" (p. 98).—"Arme Lenie! Sy is nou maar
slegs die gees van wat sy vroeër was; en die treurige en hopelose blik
op haar gesig is onvergeetlik" (p. 99). Later slaag Du Biel daar veel
beter in om ons te laat voel die tragiese noodlot, waarteen Nikolaas
tevergeefs stry. Die vloek wat op hom rus deur sy geboorte kan selfs
deur sy dapperste dade nie weggeneem word nie. "Die misdade van sy
vaders" maak 'n volkome rehabilitasie in die trekkerslaer onmoontlik, en
dat hy sy lewe opoffer vir dieselfde mense, wat hom as 'n onwaardige uit
hul gemeenskap stoot is 'n treffende kliemaks van 'n eg-menslike drama.
Met sy dood is die drama uit, en die slothoofstuk verswak alleen die
indruk.<a id="FNanchor_324_324"></a><a class="fnanchor pginternal" href="4998225955431426220_18203-h-9.htm.html#Footnote_324_324">[324]</a> Lenie behoort aan niemand anders as aan die gevalle held
nie.</p>
<p>Deur die kreasie van Nikolaas Alpenveld word <i>Die Misdade van die
Vaders</i> iets meer dan 'n gewone awonture-verhaaltjie. Die moralisasies,
wat 'n groot gedeelte van die roman inneem is van dieselfde gehalte as
in <i>Getrou</i>. Daar is geen sprake van mooiheid van segging of
oorspronklikheid nie. "Hoe wonderbaar is ons lewe! Alles is veranderlik;
niks bly vir een enkele uur geheel dieselfde nie." (p. 124.) Van sulke
afgesaagde bewerings krioel die boek. Of anders kry ons twyfelagtige
stellings <span class="x-ebookmaker-pageno" id="pgepubid00278" title="[Pg 205]"><a id="Page_205" title="[Pg 205]"></a></span>
soos die volgende: "Dit is een van die wonders van die
skepping dat dit in die mag van die mens is om te word wat hy verkies"
(p. 50).</p>
<p>"Die taal en styl openbaar 'n bekoorlike helderheid en eenvoud",
verklaar Prof. J.J. Smith in sy voorwoord. Helder en eenvoudig is dit
seker, maar dit mis alle bekoorlikheid, omdat Du Biel geen eie stem het
nie. Daar is niks persoonliks in sy styl, nêrens iets wat ons ontroer
deur fynheid van segging of klank, nie. Dikwels stuit ons op 'n
eentonige "hul-lerigheid" "<i>Hul</i> wou blomme pluk. Plotseling het <i>hul</i>
'n aantal Kaffers na <i>hul</i> sien aankom, en <i>hul</i> het begin hardloop.
<i>Hul</i> het gou gesien dat <i>hul</i> nie sou voorbly nie, en het na 'n dik
plek bosse weggedraai, waar <i>hul</i> gedink het dat <i>hul</i> miskien kon
wegkruip. <i>Hul</i> het die bosse gehaal; maar <i>hul</i> was doodmoeg, en die
Kaffers was kort agter <i>hul</i>. <i>Hul</i> moed was al byna op, toe <i>hul</i> by 'n
erdvarkgat kom." (p. 187.)</p>
<p>In die taal is daar 'n paar anglisismes, onder meer die volgende:
"watter goeie doeleinde kan dit dien (p. 98); ontdoen" (p. 132, 228). In
<i>Getrou</i>: "En die dogter, is sy <i>skoon?</i> (Hollandisme).—O ja, sy is
gangbaar (p. 39); sy is in geen haas om terug te gaan nie (p. 92);
vroulike vorms" (p. 48). Die gebruik van <i>beken</i> en <i>erken</i> (p. 65, 71),
gelaster (p. 86)<a id="FNanchor_325_325"></a><a class="fnanchor pginternal" href="4998225955431426220_18203-h-9.htm.html#Footnote_325_325">[325]</a> is verkeerd.</p>
<h3 id="pgepubid00279">§ 16. Mevrou M. Jansen-Pellissier.</h3>
<p>Martha M. Pellissier is gebore op Bethulie. Haar grootvader was 'n
Franse sendeling. Aan die Hugenote-Kollege het sy in 1909 die B.A. graad
behaal, daarna onderwys gegee in Pieter-Maritzburg en in 1912 in die
huwelik getree met Advokaat E.G. Jansen L.V. Vir jare al is sy een van
die stuwende kragte van die Afrikaanse saak in Natal. Vir verskillende
vereniginge het sy ge-ywer en onder haar leiding het die Saamwerk-Unie
die eerste openbare eksamens in Afrikaans gehou. In verband met die
eksamens het sy haar ook toegelê op taalstudie en met medewerking van
C.M. Booysen <span class="x-ebookmaker-pageno" id="pgepubid00280" title="[Pg 206]"><a id="Page_206" title="[Pg 206]"></a></span>
'n Afrikaanse grammatika geskryf. Haar <i>Brandwag</i>-verhale
is in 1919 gebundel onder die tietel <i>Die Veldblommetjie en andere
Verhale</i>. Verder het sy nog geskryf <i>Afrikaner Harte</i>, 'n toneelstuk.</p>
<hr style="width: 45%;"/>
<p>Die meeste verhale in <i>Die Veldblommetjie</i> het 'n duidelike strekking.
Dit is veral pedagogiese en seksuele vraagstukke, wat behandel word.
"Die skryfster toon ons die sedebederf aan wat saam met 'n
bioskoopbeskawing tot ons oorgewaai het" sê Dr. W.M.R. Malherbe in sy
voorwoord. Daar is eintlik drie "veldblommetjies". Een volbring haar
kinderplig ten spyte van die ontevredenheid van haar verloofde, die
ander twee word verlei deur die skynskoon van die wêreld. <i>Waarom die
Agteruitgang?</i> is geskryf "uit oortuiging dat die agteruitgang van ons
mense op godsdienstig gebied grotendeels toe te skrywe is aan die feit
dat Afrikaans nie van die kansel gebruik word nie ..." (p. 47).</p>
<p>Die skryfster gaan só te werk: verskillende episodes uit die lewe word
op so 'n manier samegevoeg, dat dit as afskrikwekkende voorbeeld of
direkte les kan geld. Om haar moraal beter te laat inslaan, verskerp sy
die situasie gewoonlik en eindig met 'n melodramatiese slot, wat soms
nogal onwaarskynlik is, soos b.v. die moord op p. 169. Om meer nadruk te
lê op die didaktiese doel word die lesers direk toegespreek<a id="FNanchor_326_326"></a><a class="fnanchor pginternal" href="4998225955431426220_18203-h-9.htm.html#Footnote_326_326">[326]</a> en
beskouings oor die gedrag van die karakters ingevleg.<a id="FNanchor_327_327"></a><a class="fnanchor pginternal" href="4998225955431426220_18203-h-9.htm.html#Footnote_327_327">[327]</a></p>
<p>As gevolg van dié werkwyse het <i>Die Veldblommetjie</i> 'n bydrae op
nasionaal-sedekundige gebied geword, wat 'n ernstige waarskuwing bevat,
en sal meewerk tot opbouing van 'n gesonde Afrikaanse kultuur. Uit 'n
letterkundige oogpunt moet egter die bewuste vooropstelling van 'n
tendens afgekeur word. Die vernaamste fout is "that the moral suggests
the tale far more frequently than the tale suggests the moral"<a id="FNanchor_328_328"></a><a class="fnanchor pginternal" href="4998225955431426220_18203-h-9.htm.html#Footnote_328_328">[328]</a>.
"Zoodra je de bijgedachte hebt: ik wil 't leven zóó laten zien, dat de
menschen onder den invloed van mijn werk op ideeën komen, die ze anders
niet zouden hebben, moet je het <span class="x-ebookmaker-pageno" id="pgepubid00281" title="[Pg 207]"><a id="Page_207" title="[Pg 207]"></a></span>
leven een beetje verwringen, datgene er
uitkiezen, waardoor die ideeën worden opgewekt, en zoodoende een
eenigszins valsch beeld geven van het leven."<a id="FNanchor_329_329"></a><a class="fnanchor pginternal" href="4998225955431426220_18203-h-9.htm.html#Footnote_329_329">[329]</a> Dit is 'n gevaar
waaraan die skryfster in haar ywer om ons oor te haal tot haar
opvattings nie ontsnap nie, maar dit geld meer die bou en opset van die
verhale, want in die uitwerking van details word ons dikwels getref deur
raak tekening van die lewe op plaas en dorp. Natuurlik kan tendensieuse
werk ook goeie kuns wees. Volgens Frederik van Eeden is die verskil
tussen goeie en verkeerde tendens-literatuur dit: "dat de kunstenaar,
die een zuiver kunstwerk maakt, daarbij wordt bewogen door de schoonheid
van zijn idealen, ook al zijn dit ethische idealen. De mensch, die
onzuiver werk maakt, denkt om den invloed, dien hij op anderen zal
hebben, tracht zijn lezers over te halen tot zijn overtuiging. Dit nu
kan een echt kunstenaar als zoodanig niets schelen. Die let alleen op de
schoonheid van hetgeen hij voor zich ziet. Let u op een van de
hoofdwerken van Shelley, dan voelt u, dat hij in grenzelooze bewondering
is voor hoog-menschelijke eigenschappen. Maar u merkt niet in hem de
kleinste poging om iemand te bekeeren tot zijn opvattingen. Als die
bekeering komt, dan moet ze komen door de schoonheid van wat hij te
aanschouwen geeft."<a id="FNanchor_330_330"></a><a class="fnanchor pginternal" href="4998225955431426220_18203-h-9.htm.html#Footnote_330_330">[330]</a></p>
<p>Bedenklik lyk my die houding, wat Professor Jan
F.E. Celliers in sy voorwoord by die sketse <i>Uit die Lewe</i> van Gawie J.
Otto aanneem teenoor strekkings-literatuur. "Die meeste sketse laat hy
heeltemal vir hulselwe spreek. Dog as egte Afrikaner, wat voel vir sy
volk, sien hy met besorgdheid hoe gebruike en sede onder ons verander,
en nie altyd in voordelige sin nie. Daarom verwyl hy graag met liefde by
herinneringe uit die verlede ... en kan hy nie nalaat nie om nou en dan
voor die ligbeeld te tree wat hy op die doek gooi en 'n paar ernstige
woordjies met ons te praat.... So 'n opbouende strekking vra nie in die
eerste plaas of hierdie of daardie opvatting van kuns daarmee tevrede is
nie; en dit was maar altyd en oral die kenmerk van <span class="x-ebookmaker-pageno" id="pgepubid00282" title="[Pg 208]"><a id="Page_208" title="[Pg 208]"></a></span>
die letterkunde van
'n jong volk, wat vir sy opbou waarskuwing en lering nodig het. Van die
ouere skrywers is daar menigeen wat ook, so tussenin, gemoedelik met ons
kan gesels." Die sedeprekery in ons letterkunde kan op dié wyse nie
geregverdig word nie. Aan 'n letterkunde wat in die begin van die
twintigste eeu pas ontluik, moet tog ander eise gestel word, dan aan die
van volke wat al vyf of ses eeue bestaan. Is daar dan miskien sedert die
tyd van Maerlant b.v. geen vooruitgang in kunsbegrip gewees nie? Moet
ons literatuur dan opgebou word op hopeloos verouderde beginsels? Die
Europese volke van vandag het seker nog net soveel "waarskuwing en
lering" nodig as in die tyd van Maerlant, en tog is daar geen enkele
kunstenaar, wat nou nog b.v. natuurlike historie op rym gee nie. As ons
skrywers voortgaan met die "gemoedelike geselsery" en sedeprekery, dan
kry ons 'n versameling van traktaatjies en geen letterkunde nie. Wanneer
iemand sketse <i>uit die lewe</i> skryf, dan moet dit só lewend wees, dat die
skrywer nie nog met 'n stokkie by sy beeld hoef te staan en preek nie.
Teken hy die egte Boereseuns, dan sal ons vanself weet, dat hy nie die
"bioskoopaanbidders, sigaretteverslinders, ens." bedoel nie. (p. 16.)</p>
<p>"Al wat werkelijk schoon is geeft een zekere veredeling en heeft
daardoor ook overeenkomst met godsdienstige dingen. Als iemand die goed
begrijpt en als iemand een stuk kunst goed begrijpt, dan wordt hij
daardoor tot nadenken gebracht en dan wordt hij er ook beter door. Het
zal ethisch werken, zooals ook de muziek ethisch werkt ..."<a id="FNanchor_331_331"></a><a class="fnanchor pginternal" href="4998225955431426220_18203-h-9.htm.html#Footnote_331_331">[331]</a> Op dié
wyse werk die kuns mee tot die opheffing van 'n nasie. Die dae van Vader
Cats is verby. Ons het tot die oortuiging gekom, dat "juist het
aller-subliemste in den mensch, het edelste, door iemand die er
didaktisch naar zou streven niet kan worden bereikt ... Zoodra je
didaktisch te werk gaat, moet je de menschen al redeneerend er toe
brengen goed te zijn. Maar wanneer je de menschen kunt ontroeren door
schoonheid, dan worden zij vanzelf goed."<a id="FNanchor_332_332"></a><a class="fnanchor pginternal" href="4998225955431426220_18203-h-9.htm.html#Footnote_332_332">[332]</a></p>
<p><span class="x-ebookmaker-pageno" id="pgepubid00283" title="[Pg 209]"><a id="Page_209" title="[Pg 209]"></a></span>
Enkele verhale in <i>Die Veldblommetjie</i> is sonder strekking. <i>Ons
Heldinne</i> beskryf die tyding van vlugtende vroue gedurende die
Anglo-Boere-oorlog; <i>Andries</i> is 'n grapperige vertelling van die
makmaak van 'n kwaai vrou en <i>Die Storie van 'n Lam</i> 'n goeie
kinderverhaal.</p>
<p>Die skryfster het 'n aangename verteltoon, wat alleen in <i>Liefdeswee</i>
spore van retoriek vertoon. Hier hoor ons o.a. van <i>hartsnare</i> (p. 177)
en dat "die tand van twee lange jare byt" (p. 183). Ook die beeldspraak
word troebel: "In sy donkere kykers, skuil daar nou weemoedige skaduwees
wat die weerkaatsing is van die soet-suur liefdesbrand in die hart" (p.
174). Die styl is egter deurgaans helder en natuurlik. In <i>Liefdeswee</i>
is daar 'n paar mooi brokkies natuurbeskrywing. Enkele anglisismes kom
voor, o.a.: "Perderuiters ... dring hul 'n weg deur die skaar (p. 24);
ek gaan vir 'n wandeling (p. 42); Tante ... haas na die kombuis (p. 88);
klok-gesig (p. 111); die kinders neem daar 'n pret in" (p. 142).</p>
<p>Foutief is: "eikeboom, <i>wie se</i> spreiende takke (p. 154, 171) en
<i>gesuiwer</i> (p. 115). Die dubbele negatief ontbreek ook soms.</p>
<h3 id="pgepubid00284">§ 17. J.H. Malan.</h3>
<p>J.H. Malan is in 1874 op Groenberg, Wellington gebore. Sy eerste
onderwys het hy van C.P. Hoogenhout ontvang. Van 1894-1897 was hy
onderwyser in die Vrystaat. Daarna het hy verder gestudeer en tydens die
Anglo-Boere-oorlog Hollands gedoseer aan die Hoëre Skool op Seepunt. In
1904 begin hy sy joernalistieke loopbaan by die <i>Re-Echo</i>. Vervolgens
het hy gewerk by <i>Het Zuid-Westen</i> en <i>Het Westen</i>. In Potchefstroom was
hy ook redakteur van die tydskrif <i>Werda</i>, wat vir ongeveer 'n jaar
bestaan het. Op die oomblik is hy op die redaksie van <i>Die Volksblad</i> in
Bloemfontein.</p>
<p>Na die drie-jarige oorlog het Malan sy historiese ondersoekings in die
argiewe begin en 'n versameling van Africana aangeleg. <i>Boer en Barbaar</i>
het in 1913 verskyn,<a id="FNanchor_333_333"></a><a class="fnanchor pginternal" href="4998225955431426220_18203-h-9.htm.html#Footnote_333_333">[333]</a> <span class="x-ebookmaker-pageno" id="pgepubid00285" title="[Pg 210]"><a id="Page_210" title="[Pg 210]"></a></span>
'n toneelstuk <i>Na Olikheid kom Vrolikheid</i> in
1917, en <i>Die Swerweling</i> in 1921.</p>
<p>Tydens die veldtog van Dr. W.J. Viljoen ten gunste van die
Vereenvoudigde Spelling het Malan in <i>Ons Land</i> vir Afrikaans gepleit
onder verskeie pseudonieme, soos <i>Cabo, Bonhomie</i>, ens. Op
joernalistieke gebied is hy as <i>Oom Fanie</i> bekend. Hy het o.a. deur die
halfkroon-fonds £4000 vir Generaal De Wet se boete ingesamel. Vir sy
aandeel in <i>Die Dolosgooier</i> van Joubert Reitz word na die bespreking
van dié boek verwys.</p>
<h4 id="pgepubid00286">Die Swerweling.</h4>
<p><i>Die Swerweling</i> is "'n verhaal uit die tyd van die Franse Hugenote in
Drakenstein". Lambert Lourier, wat in Frankryk baie Hugenote oor die
grense gebring het, word in Suid-Afrika "'n onverbeterlike makdroster,
swerweling en niksdoener" (p. 165). Hy is 'n sieltjie sonder sorg, wat
"geen staanplek in hierdie wêreld (wou) hê nie." (p. 40.) "Ek is wat ek
nog mag word. Ek glo aan geen instelling van die mens nie" (p. 47). Sy
vernaamste besigheid is dan ook rondkuier, jag en ipocras drink by die
landdros, Samuel de Meurs, wat ook vroeër Hugenote gehelp 't om te
ontvlug. Van dié vlugtelinge woon daar ook in Drakenstein, en in die
smidswinkel ontdek Danie Hugo, dat Lambert die melkjong van die Orleanse
klooster, en De Meurs die brandwag was, wat hom so fluks gehelp 't om
met die meisies Anne en Jeannette te ontsnap. Anne het die vrou geword
van Pierre Rousseau, maar Jeannette, Hugo se verloofde het aan die
ontberings op die vlug beswyk. Lambert toon 'n neiging om sy
swerwersbestaan op te gee as hy verliefd raak op Anna, die dogter van
Rousseau. Maar hy verspeel sy kanse, omdat sy Kaapstadse "pepermintjie"
Isabella so vrypostig met hom omgaan. Nadat Danie vir Anna uit die see
gered 't, kry sy die ou-jonkman lief, terwyl Lourier troos soek by
Isabella. Op voorspraak van sy vrinde, benoem die Goewerneur, Louis van
Assenburgh, Lourier tot onder-stuurman op die retoervloot en op die
Amsterdamse skeepstimmerwerf vergeet hy al sy swerwersideale en word 'n
rustige werksman.</p>
<p><span class="x-ebookmaker-pageno" id="pgepubid00287" title="[Pg 211]"><a id="Page_211" title="[Pg 211]"></a></span>
<i>Die Swerweling</i> is 'n historiese roman, die hoofdoel waarvan die
aanbrenging van geskiedkundige kennis is. Daar is tallose historiese
uitweidings o.a. oor die vervolging van die Hugenote in Frankryk, die
politiek van die Oos-Indiese Kompanjie, ens. Uit allerlei besonderhede
blyk ten duidelikste dat hier 'n historikus, wat jare lank met groot
toewyding in argiewe sy gegewens bymekaar gesnuffel het aan die woord
is. "Dit is 'n jammerte dat geen enkele brief uit die tyd bewaard gebly
is nie in sover dit die Kaapse Hugenote aangaan" (p. 17). Soms deel hy
sy kennis op betogende wyse mee, soos in hoofstuk V, of anders laat hy
iemand 'n opsetlike vraag stel. Anne wil weet, wat vir mense die
Dragonders is (p. 20); Anna vra: "Maar wat is nou eindelik (eintlik?)
die galeie? (p. 22); De Smit: "Maar Aploon, wat is nou eintlik die
Buddhisme? (p. 59); en op p. 105 vra Anna weer: "Maar wat doen die
Hugenote en die misdadigers dan nou eintlik op die galei?" En so is daar
meer voorbeelde, wat ons telkens laat voel, dat ons hier met geen
<i>mense</i> te doen het nie, maar alleen met 'n skrywer, wat onder allerlei
vermomming sy byeengegaarde kennis aan die man wil bring.</p>
<p>"Koopmans heeft voor eenige jaren in <i>De Beweging</i> (III jg.) den
historischen roman vergeleken bij die eigenaardige soort van publieke
vermakelijkheden, die zich toen nog wel als aanhangsel van
tentoonstellingen, onder den naam van Oud-Antwerpen, Oud-Dordt,
Oud-Holland en wat niet al voordeden. Een oudheidkundige en een
architect zetten zich aan het werk; oude prenten worden geraadpleegd, en
oude kaartboeken en werken over meubel- en kostuumkunde opgeslagen en
daar verrijst na wat passen en meten, wat "woekeren met de ruimte" een
marktpleintje met een straatje en een grachtje, overschaduwd door
vierjarige iepen, alles opgebouwd uit pleister, paklinnen, riet en
bordpapier. Een vroegere keukenmeid komt er u misschien als
oud-Hollandsche kellnerin een potje peuzelaar uit Heineken's brouwerij
brengen. Ge krijgt een oogenblik een gezellige illusie, maar dat is het
frissche, rijke leven niet. Gij houdt ten slotte het besef, dat alles
maar komedie en aanstellerij is, midden in de moderne maatschappij.
Achter gindsche <span class="x-ebookmaker-pageno" id="pgepubid00288" title="[Pg 212]"><a id="Page_212" title="[Pg 212]"></a></span>
schutting, die het raadhuis voorstelt, snort de
electrische tram voorbij."<a id="FNanchor_334_334"></a><a class="fnanchor pginternal" href="4998225955431426220_18203-h-9.htm.html#Footnote_334_334">[334]</a></p>
<p>Die vergelyking pas op <i>Die Swerweling</i>, want ten spyte van die
argaïstiese tintjie in die styl, ten spyte van al die moeite wat die
skrywer gedoen het om histories juis te wees in die skildering van die
omstandighede, gewoontes, huisraad en klere van die Kaapse Hugenote voel
ons direk, dat dit 'n bordpapiere wêreldjie is, wat ons die moderne
werklikheid nie laat vergeet nie. Die indruk word nog versterk deur die
gebruik van sulke outydse foefies soos die volgende: "Ons mag 'n
gedeelte van die gesprek by die voordeur afluister, solang die slaaf in
die kombuis aan slaap is ..." (p. 92); As 'n mens 'n dag na die gebeurde
in die vorige hoofstuk vermeld, en dit kort na sonsondergang, saggies by
die opestaande gang binnestap en by die deur links in die kamer kyk, sou
'n mens 'n meisie van omtrent 19 jaar oud voor 'n groot spieël het sien
staan." (p. 144.) So teken die moderne kunstenaar nie. Die laat ons geen
gesprekke by die voordeur afluister nie, maar plaas ons in die volle
realiteit, omdat hy met sy eie persoonlikheid die lewe van sy
uitgebeelde persone deurleef het. "Il faut que la réalité extérieure
entre en vous; <span class="g">á nous en faire crier</span>, pour la bien reproduire",
sê Flaubert.</p>
<p>Mens is halfpad deur die boek voor jy weet wie Anna en Anne is en die
ongelukkige gelykluidendheid van die name gee aanleiding tot
kindergestamel. "Anna mag wel verliefd op Lourier wees of word, maar dit
sal ten minste nie met die toestemming van Anne wees nie, as Anne weet
dat hy van Anna meer as van 'n vriendin hou." (p. 83.) Anna openbaar in
haar liefde so 'n netjies-redenerende nugterheid, dat ons twyfel aan die
egtheid van haar gevoel. Dit geluk haar uitstekend om haar vader se raad
op te volg. Sy moet "met Lourier se innerlike karaktertrekke soveel
moontlik in aanraking ... kom ... met intoming van gevoelens, sodat daar
'n terugtrekking kan wees" (p. 127). As Lambert by haar aandring op 'n
beslissing, dan antwoord sy ewe verstandig: "Dit is ingewikkeld vir 'n
meisie van my jare en onbedrewenheid om alles <span class="x-ebookmaker-pageno" id="pgepubid00289" title="[Pg 213]"><a id="Page_213" title="[Pg 213]"></a></span>
so haarfyn oor my
verlange en my wense uit te pluis en te beslis." (p. 133.) Tog het sy
hom werklik lief, maar na die onthullings in die bootjie volg daar so 'n
plotselinge ommekeer in haar gevoelens, dat dit baie op geestelike
akrobatiek gelyk. Vóór die bootongeluk het sy vir Hugo "nie die minste
ontferming of vriendelike nagedagte nie" (p. 168), maar kort daarna
"huil (sy) bitter en lang in haar pynlike verlange na hom" (p. 175). Sy
is ongetwyfeld 'n "fatsoenlike dame", wat heel verstandig handel en
weinig las het van 'n impulsiewe Franse temperament, maar in so 'n
koel-berekende "liefde", waarby finansiële oorwegings 'n groot rol
speel<a id="FNanchor_335_335"></a><a class="fnanchor pginternal" href="4998225955431426220_18203-h-9.htm.html#Footnote_335_335">[335]</a> is niks wat ons deur skoonheid ontroer nie.</p>
<p>Dat Lourier "die onverbeterlike swerweling en niksdoener" so 'n rustige
ambagsman in Amsterdam word, waar hy "'n verantwoordelike en winsgewende
pos" beklee (p. 198) is ook in stryd met die gewone menslike geaardheid.</p>
<p>Hugo, "die verstandige, kalme figuur aan die Bergrivier" (p. 125) bly
ook meestal doodbedaard. Hy vind dit heeltemal billik, dat Anna "die man
se innerlike (moet) leer ken, wat verlang dat hy haar lewensgesel sal
wees" (p. 84). En as dit blyk dat sy verwagtings op 'n sandbank gebou
is, bring Pascal hom tot die heldhaftige besluit: "Hy sal losbly van
homself(?), om nie te verlang nie, dat sy vir hom liewer as vir 'n ander
sal hê en dit net omdat hy vir haar lief het" (p. 116). Van lange duur
is die filosofiese wysheid egter nie, want hy gaan slaap "met die
gedagte wat streef om die holligheid in die huis en haard tog eenmaal op
te vul met die geluk waarna hy in sy troostelose allenigheid smag" (p.
117). Dit kom my voor dat die neiging van die outeur om in die persoon
van Hugo die Hugenote te idealiseer hom hier parte speel. "Hy (behoor)
ook groot genoeg te wees om vir hom (aan 'n teleurstelling) te
onderwerp, soos hy met sy geloofsgenote gewoon was om te doen" (p. 116).
Maar van die grootheid merk ons nie veel nie, want as hy gaan slaap,
verlang hy al weer na Anna, doen <span class="x-ebookmaker-pageno" id="pgepubid00290" title="[Pg 214]"><a id="Page_214" title="[Pg 214]"></a></span>
hy dus presies, wat hy hom voorgeneem
't om nie te doen nie!</p>
<p>Die slemppartye van Lourier en De Meurs is miskien die besgeslaagde
toneeltjies in die boek. De Meurs met sy toegeknipte oog en knorrende
brak. Lambert in sy astrante vrindskaplikheid is goed geteken, terwyl
die dialoog meestal fris en lewendig is. Hoe styf en onnatuurlik word
dit egter op ander plekke! "Ja, as dit (die liefde) die diepte van die
ware moederliefde het en 'n vermeende liefde nie 'n bandelose drif is
nie wat te dikwels en helaas, al te gou tot 'n ontnugtering van die
werklikheid (?) kom." Sulke en nog swaarwigtiger betoë lewer Jacob de
Smit op p. 137. Hy praat van "'n nimmereindigende lewenswroeging",
terwyl ook Isabella so deftig soos 'n dominee redeneer: "Jy sien daar so
beteuterd en ontredderd na liggaam en siel uit, asof jou sterwensuur
naby is." De Smit vertel Lourier dat sy ouershuis "nou 'n droom, 'n
ysingwekkende, nimmereindigende herinnering (is). Terwille van (sy
moeder) het (hy) nog teen die verdrietelikhede van die lewe manhaftig en
hygend geworstel...." (p. 46). De Smit met sy triestige beskouings moet
dien as teëhanger van Lambert Lourier met sy lugtige swerwersnatuur.
Maar die hele selfmoordepisode behoort tot die swakste gedeeltes van die
boek. Malan verstaan nie die kuns om deur intuïtiewe deurdringende
details sy persone te laat leef nie en De Smit bly vir ons 'n skim. Sy
teatrale lamentasies mis alle egtheid en die tekening van sy geval is so
alledaags, dat dit by ons geen dieper gevoel opwek nie dan soortgelyke
berigte, wat ons af en toe terloops in 'n krant raaksien.</p>
<p>Die onverstaanbare praatjies van Aploon oor Boeddhisme lyk baie na
onhandige vertalings uit 'n handboek oor Oosterse wysbegeerte. Onder
ander sê hy: "Die mens het geen eie ek nie. Hy bestaan uit 'n
liggaamlike uiterlike gevoel, waarneming, begeerte en bewussyn wat hy
hom kan verbeel en as hy sterf, plof dit almal uiteen" (p. 59). Die
vertalings uit Pascal is ook nie almal gelukkig nie "Die teenwoordige is
nooit ons <i>end</i> nie...." (p. 115). Die Franse teks lui: "Le présent
n'est jamais notre fin: le passé et le présent sont nos moyens; <span class="x-ebookmaker-pageno" id="pgepubid00291" title="[Pg 215]"><a id="Page_215" title="[Pg 215]"></a></span>
le seul
avenir est notre fin".<a id="FNanchor_336_336"></a><a class="fnanchor pginternal" href="4998225955431426220_18203-h-9.htm.html#Footnote_336_336">[336]</a> Dit lyk baie of 'n Engelse vertaling Malan
hier op 'n verkeerde spoor gebring 't, want uit die verband blyk dit dat
Pascal wou sê: Die teenwoordige is nooit ons <i>doel</i> nie. Onduidelik is
ook Malan se vertaling van: "Si nous naissions raissonnables et
indifférents, et connaissant nous et les autres, nous ne donnerions
point cette inclination à notre volonté.<a id="FNanchor_337_337"></a><a class="fnanchor pginternal" href="4998225955431426220_18203-h-9.htm.html#Footnote_337_337">[337]</a> "As ons
onverskillig—oplettend...." ens. (p. 115).</p>
<p>Onverstaanbaarheid is 'n vaste kenmerk van Malan se styl. Telkens stuit
mens op sinne, wat jy drie of vier keer moet lees, voordat dit op 'n
manier duidelik word. Sy verwronge uitdrukkingswyse laat mens dink aan
'n swaargelaaide wa, wat kreun-kreun teen 'n knaende opdraand uitgesleep
word.</p>
<p>Die duisterheid word meestal veroorsaak deur 'n onbeholpe sinsbou en
woordskikking, of 'n verwarde gedagtegang. "'n Halwe of hele bottel wyn
by glasieswyse genuttig in 'n aand deur een persoon, is nie juis beskou
deur die fatsoenlikste in die land nie, dat 'n mens op 'n ongeoorloofde
wyse oor jou maat gaan." (p. 92); "Ek snap dit nie, maar ek glo dat 'n
Indiese bende ook in die rigting van die onsienlike en harmonie vir
hulle beweeg" (p. 122); "Daarmee is hulle die aand, byna histories vir
die famielie se geskiedenis uitmekaar" (p. 126); "Hugo redeneer, dat
hier daar nou 'n mooi geleentheid moontlik sal kom ..." (p. 101); "Die
okkultistiese wysbegeerte ... had 'n vèrreikende invloed op die
ongelukkige man, waaroor hy dae lang steeds gedroom en met sy eie
toestand vergelyk het." (p. 61); "In geen land is 'n somersnag
bekoorliker nie as in Suid-Afrika.<a id="FNanchor_338_338"></a><a class="fnanchor pginternal" href="4998225955431426220_18203-h-9.htm.html#Footnote_338_338">[338]</a> Die suidooste wind het af en toe
die dag gewaai en alhoewel dit in Olifantshoek byna pynlik was, die
alom-besielende stilheid in die natuur, kon die aanhoudende dreuning van
die "Sedoos" se geblaas ... nog duidelik gehoor word ..." (p. 132); "Vir
sy onderwyserskap wil <span class="x-ebookmaker-pageno" id="pgepubid00292" title="[Pg 216]"><a id="Page_216" title="[Pg 216]"></a></span>
hy verhoging van traktement hê, wat maar twee dae
in 'n week ... duur" (p. 12); "Dit was ons leiers se grootste fout
gemaak, dat hulle ..." (p. 19); "Vir haar skyn daar met 'n oormate van
poeier aan die gesig, voorligting oor betaamlikheid en stemmigheid
sonder suur en spraakloos te wees, ten minste ontbreek te hê" (p.
144-5).<a id="FNanchor_339_339"></a><a class="fnanchor pginternal" href="4998225955431426220_18203-h-9.htm.html#Footnote_339_339">[339]</a></p>
<p>Naas meer sulke voorbeelde kom daar nog baie staaltjies van onbeholpe
styl en verkeerde woordgebruik voor, waarvan enkele voorbeelde ter
tiepering gegee word: "Die geplas van die strooidak neerstromende water"
(p. 15); "oorstelp" (p. 64); "En as hy met ander honde op straat brutaal
is, dan as hy aan die kortend kom, vlug hy tussen sy baas se bene, wat
sy Nimf ... dan met sy stok verdedig" (p. 69); "ontbreek" (p. 72); "Toe
hy sy hand bo sy oë hou, om die gedaante ... te ontsyfer" (p. 74);
"herinner" (p. 124); "onderhoud" (p. 135); "Hy het ... so skokkend
geskrik" (p. 149); "bevel" (p. 178).</p>
<p>Storende herhaling van dieselfde woord kom maar al te dikwels voor: "Hy
kan moontlik Hugo se sukses al onmoontlik gemaak het;
ongetwyfeld—sonder twyfel; belangstelling ... gestel het of stel" (p.
82-3); "weer ... weer ... weer" (p. 86, in een sin); so ook "buurman"
(p. 102); "Toe was sy ook etlike male voor die spieël en vol van mooie
bespiegelings oor haar indrukwekkende postuur ..." (p. 146); "almal ...
almal; wispelturige; Daar was ten minste 'n kenlike gemoedsvrede ... in
die kombuis van Pierre Rousseau kenbaar" (p. 9); ens.</p>
<p>Die beskrywing van die verjaardagfees op die kasteel in Hoofstuk XVII
mag in alle opsigte histories juis wees, maar met kuns het dit seker
niks te maak nie. "Eindelik tree die goewerneur, onder menigvuldige
buigings van die gaste ... binne. Daaronder word opgemerk, onder meer,
landdros de Meurs, lede van die Politieke Raad, ander vernaamste
ingesetene van die stad.... Isabella was in 'n platgeplooide swart
syrok, mevr. luitenant Rheede in 'n polonnaise-plooirok...." <span class="x-ebookmaker-pageno" id="pgepubid00293" title="[Pg 217]"><a id="Page_217" title="[Pg 217]"></a></span>
(p.
153-4). So 'n verslag kan die jongste rapporteur van <i>Die Volksblad</i> ook
skrywe! In wat blykbaar as 'n kunswerk bedoel is, behoort so iets, om
die minste te sê seker nie voor te kom nie.</p>
<p>Malan het 'n manier om met die grootste erns uit te wei oor alledaagse
onbelangrikheidjies. "Anne wat in die kombuis besig was om te stryk, het
binnegekom nadat Anna, haar dogter, vir haar van die gaste vertel het en
sy het hulle almal hartlik welkom geheet, nadat sy vir hulle gegroet
het" (p. 8). Nou weet ons dit tog sekuur: eers groet, dan welkom heet!
Maar, "intussen sal Anna voorbereidsels vir die ete maak" en "solang die
gaste en Pierre oor die rit, die weer en die boerdery praat is die tafel
gedek en verder alles in verband met die aandete in orde gebring. Toe
hulle almal aansit, was daar genoeg vir almal." Gelukkig vir die
huisvrou, maar hoe sy dit so sekuur kan weet by die begin van die
maaltyd al, is nie erg duidelik nie! Dan volg 'n uitweiding oor die
"Fransche brood". "Na die ete is die huisgodsdiens, wat deur Pierre
<i>gelei is, waargeneem</i>. Eers is 'n hoofstuk uit die Bybel uit
voorgelees, toe 'n psalmvers gesing, ens ..." Waarom moet sulke
welbekende sake so plegtig meegedeel word? Hier het Malan nou 'n mooi
geleentheid gehad, om deur enkele plastiese trekkies, deur die tekening
van 'n paar gebare of die aanduiding van 'n reeks klein handelinge sy
persone uit te beeld. Maar vir hom is dit, as historikus hoofsaak, dat
die leser moet weet van "die worsteling van die Camisarde, (wat) op die
punt is om onderdruk te word".</p>
<p>Na die huisgodsdiens gaan die gaste in die kombuis om die vuurherd sit.
Die poging om die nuwe atmosfeer aan te dui is nie erg gelukkig
nie—daar is storende herhalings en verwronge sinsbou—terwyl die
volgende sin seker uit 'n kinderboekie verdwaal het: "Anne vra vir Anna
om die tessie met die stoof asseblief te gaan haal; en nadat sy dit
gebring het, (gewigtige meedeling! P.C.S.) het sy vir haar moeder daar
kole met die tang ingedoen en dit het onder Anna se voete in die stoof
gekom"! (p. 9-10).</p>
<p>Gevoel vir die natuur het Malan wel, maar hy vergenoeg hom meestal met
konwensionele beeldspraak. <span class="x-ebookmaker-pageno" id="pgepubid00294" title="[Pg 218]"><a id="Page_218" title="[Pg 218]"></a></span>
Die bergpunte gooi hul "wit musse"
ongeduldig af (p. 5); "van die sonneskyf (spat) 'n see van gloeiende
vonke (af)" (p. 6); "Statig en deftig is die son reeds agter die
westerkimme weggestap in sy fonkelende mantel van goud en oranje en
violet" (p. 199). Waag hy hom aan 'n nuwe beeld dan kry ons rariteite
soos die volgende. 'n Wyfie-kokkewiek antwoord haar maat "in 'n perfekte
maat ..., met <i>halleluja's</i>" (p. 63), terwyl die lenteson elke jaar
"nimmerfeilend oor elke boom en blad na 'n gure winternood <i>halleluja's</i>
neergiet—helaas, helaas, ook as requiem vir die voorgeslag wat verby
is, wat leef, wat kom." (p. 80-1). Halleluja's as requiem! 'n
<i>Voor</i>geslag wat leef, wat kom! Dit staan daar!</p>
<p>In hoofstuk III moet 'n vergelyking van die voortreflikhede van "eiland- en
waterleipatats" ons in die stemming bring vir 'n lofrede op die
Bergrivier "die lewensaar en voeder van die allereerste wegbaners in die
nuwe vaderland" (p. 38). "Aan sy oewers is hy die een na die ander
geslag as 'n neulende <i>kindjie</i> in die skommelende wieg, 'n
nooit-vergete troos." Maar in die volgende sin hoor ons: "By hulle moes
die Bergrivier se aansyn en waterrippeling die afspieëling van 'n
<i>moederportret</i> gewees het ..." Dat "die puriteinse gedeelte van die
volk ... die rooivlag ... uitgehang het" teen die ou bruilofsliedjies is
'n anakronistiese beeld, wat 'n snaakse indruk maak in die
agtiende-eeuse sfeer. (p. 183.) In die "aambeeldklanke aan die oewers
van die Eersterivier" klink 'n harmoniese toon, maar waarom moet ons
driemaal hoor dat die water "haastig" is? (p. 81).</p>
<p>Stereotiepe uitdrukkings soos die volgende kom dikwels voor: "'n
Skynende lig in die ... dikste duisternis" (p. 108); Lourier bly "as 'n
soutpilaar staan" (p. 86), en voel "asof hy langsamerhand in 'n see van
wanhoop wegsink" (p. 162); ens. Naas retoriese uitdrukkings soos: "Sy
kreun van sielswroegende spyt" (p. 173) ook die mees alledaagse
beleefdheidsfrases: "By die geleentheid het hulle vir hom met die
innigste hartlikheid vir sy heldhaftige daad bedank en Hugo het dit met
die minlikste bereidwilligheid aanvaar" (p. 176). En hoeveel "sugte"
word daar nie "geslaak" nie! De Meurs "slaak die een na die ander
sielsverstorende sug" (p. 72); Anna "slaak <span class="x-ebookmaker-pageno" id="pgepubid00295" title="[Pg 219]"><a id="Page_219" title="[Pg 219]"></a></span>
... 'n diep sug van troos en
verligting" (p. 174); ens.<a id="FNanchor_340_340"></a><a class="fnanchor pginternal" href="4998225955431426220_18203-h-9.htm.html#Footnote_340_340">[340]</a></p>
<p>Onder die anglisismes kom voor: kyk (blik, en iemand besoek, p. 6, 13,
186, 62, 76); sieniek (sienikus, p. 84); "om daar ... so 'n ekshibiesie
van hom te maak" (p. 162); afgetrek (p. 183). Malan gebruik dikwels
Hollandse woorde en wendings: tors (p. 27); desulke (p. 32); verhole (p.
44); ens. Die volgende voorsetsels is foutief: "Uit die gang uit gaan 'n
mens <i>by</i> 'n rei<a id="FNanchor_341_341"></a><a class="fnanchor pginternal" href="4998225955431426220_18203-h-9.htm.html#Footnote_341_341">[341]</a> trappe op na bo" (p. 24); "student <i>in</i> 'n
Neerlandse Uni(w)ersiteit" (p. 48); "die kroon was ... <i>deur</i>
mak-roosmaryn ... versier" (p. 183); "sakdoeke <i>aan</i> die vertrekkende
gewaai" (p. 189); "As amptenaar van die O.I.K. het hy ... <i>by</i> hom die
stempel van Batavia gedra" (p. 66). Uit 'n taalkundige oogpunt sou daar
nog heelwat op Malan se sinsbou aan te merk wees. Onder ander is sy
gebruik van die dubbele ontkenning, van <i>het</i> en <i>hê</i> dikwels foutief.</p>
<h3 id="pgepubid00296">§ 18. Ds. J.H. Kruger.</h3>
<p>Ds. J.H. Kruger is in 1878 gebore op Venterstad, K.P. Aan die Teologiese
Skool, Burgersdorp het hy gestudeer en daarna enige tyd onderwys gegee.
Sy teologiese studie is in 1899 deur die oorlog onderbreek. Met die hulp
van vriende het hy deur Grootrivier gevlug en as rebel by die kommando's
aangesluit. Na herstelling van 'n wond by Spioenkop, Natal opgedoen, het
hy by Generaal De Wet aangesluit, maar in die verwarring by die slag van
Sandrivier is hy gevang en moes twee jaar as balling in Ceylon
deurbring. In 1906 het hy in Potchefstroom proponentseksamen gedoen. Sy
eerste standplaas was Elliot en van 1911 af Postmasburg. In 1921 het van
hom verskyn 'n roman, <i>Twee Rampe en Twee Gelukke</i>, waaraan in die
prysvraag van die firma J.H. de Bussy die twede, prys toegeken is.</p>
<p><span class="x-ebookmaker-pageno" id="pgepubid00297" title="[Pg 220]"><a id="Page_220" title="[Pg 220]"></a></span></p>
<h4 id="pgepubid00298">Twee Rampe en Twee Gelukke.</h4>
<p>Bram, die eienaar van die plaas Leeukop het agteruit geboer en was
verplig om geld op te neem by sy buurvrou, ou tant Anna Smal, wat van sy
verleentheid wil gebruik maak om haar buffelagtige seun Hans met sy
fynopgevoede dogter Isabella te laat trou. Met skinderpraatjies steek
tant Anna vir Bram op teen die Breed-famielie, sy beste vrinde, wat op
die aangrensende plaas Oupos woon. Isabella het vir Piet Breed lief,
maar haar vader se afhanklike posiesie verplig haar om met Hans uit te
gaan, wat haar na 'n dansparty sleep. Tant Anna en Bram jaag die Breeds
van hulle huurplaas weg, maar Bram se gewete plaag hom so, dat hy sy
dogter en die Breeds kort voor sy dood om vergewing vra. Hans word in
die pad gesteek deur Bram se weduwee en as tant Anna die geld opsê, word
Piet Breed deur die vrygewigheid van Oom Segrys Boshof in staat gestel
om Leeukop te koop.</p>
<hr style="width: 45%;"/>
<p>Die roman is hoofsaaklik in dialoogvorm geskryf. Die gesprekke word baie
breedvoerig weergegee, en as gevolg kry die verhaal hier en daar 'n
slepende gang. Heel weinig word aan die fantasie van die leser
oorgelaat. Daar is soms 'n neiging om alles tot op die been af te kluif.
Groetery, koffiedrinkery en soortgelyke dinge word oor en oor vertel.
Die skikkinge vir die begrafnis word baie omstandig meegedeel en ou
Jefta se relaas (p. 37-40) kon heelwat korter gewees 't.</p>
<p>Die dialoog tref deur 'n besonder losse natuurlikheid. Die mense praat
geen kunstig inmekaar gesette vernufstaaltjie nie, maar hul gesprekke
word gekenmerk deur die sig-sag gang, die toevallig gebrokene van die
geselstaal.<a id="FNanchor_342_342"></a><a class="fnanchor pginternal" href="4998225955431426220_18203-h-9.htm.html#Footnote_342_342">[342]</a></p>
<p>Maar, "gesprekjes weergeven is geen dialoog, hoe letterlijk de
weergegeven woordjes en zinnetjes ook zijn.... De hooge en werkelijk
groote dialoog ontstaat pas in de door de ziel van den kunstenaar
herschapen taal-levingen. Dialoog krijgt alleen dan diepte, als hy
<span class="x-ebookmaker-pageno" id="pgepubid00299" title="[Pg 221]"><a id="Page_221" title="[Pg 221]"></a></span>
geheel op hetzelfde geïndividualiseerde plan staat van de waarde der
menschen en omgeving. Dialoog scheppen is even moeilijk als tragiek
scheppen, of liever moet zich geheel scheppend oplossen in de gansche
uiting. Evenmin als 'n <i>fotografische</i> opname eener omgeving, die alleen
door de ziel van een kunstenaar er in te brengen stemming kan weergeven
<i>van</i> die omgeving, evenmin kan een <i>fonografische</i> op- en overname van
een gesprek de stemming weergeven van de ziel der wezens die spreken.
Dialoog is stemmingskunst in de hoogste volmaking en 'n innig-levende
dialoog kan nooit 'n klankweergeving zijn van <i>afgeluisterde</i>
zinnetjes."<a id="FNanchor_343_343"></a><a class="fnanchor pginternal" href="4998225955431426220_18203-h-9.htm.html#Footnote_343_343">[343]</a> Fonografies korrekte sinnetjies is seker volop in die
roman, maar in die pratery van ou tant Anna bereik Kruger ongetwyfeld
iets van die hoë dialoog. En dat sy mense op natuurlike wyse gesels is
ook al iets om dankbaar voor te wees, aangesien so baie van ons skrywers
nog soos Bredero van Rodenburg sê "de Vrouwen, Dienst-meysjens, ja
Stalknechts doe(n) Philosopheren ... dat ick doch meer voor een bewijs
van uwe wetenschap acht, als voor een eygenschap in die slach van
Menschen."<a id="FNanchor_344_344"></a><a class="fnanchor pginternal" href="4998225955431426220_18203-h-9.htm.html#Footnote_344_344">[344]</a></p>
<p>Kruger verstaan die kuns om uit die dialoog die innerlike wese van sy
mense te laat opduik en daardeur bereik hy meer dan baie ander skrywers
met analiese of beskrywing. Tant Anna het skaars haar mond oopgemaak of
ons ken haar al deur-en-deur in al haar skynheilige vroomheid. As
skinderbek veral is sy goed geteken. Op listig-diplomatieke wyse word
die driftige Bram eers opgestook, maar as hy te ver wil gaan in sy woede
laat sy hom bedaar met 'n bybelteks! (p. 66). Deur allerlei gelukkige
trekkies en haaltjies word sy so goed uitgebeeld, dat sy naderhand
lewendig voor ons staan met die vetswam onder haar kin, die vuil-gelige
tande, bleekrooi sakdoek en snuifdosie. Ook van Hans en Jan Booise kry
ons 'n realistiese portrettekening. Ou tant Anna se vroom uitvalle, haar
met bybeltekste deurspekte taal en haar manie om almal te dokter is
goed <span class="x-ebookmaker-pageno" id="pgepubid00300" title="[Pg 222]"><a id="Page_222" title="[Pg 222]"></a></span>
weergegee. So ook die buffelagtige lompheid van Hans. Maar die
kenmerkende eienskappe van moeder en seun word teen die end van die
verhaal só aangedik, dat die tekening karikatuuragtig word. Kruger moet
dit nie vergeet nie: "il n'y a point d'unité complète dans l'homme, et
presque jamais personne n'est tout à fait sincère ni tout à fait de
mauvaise foi."<a id="FNanchor_345_345"></a><a class="fnanchor pginternal" href="4998225955431426220_18203-h-9.htm.html#Footnote_345_345">[345]</a></p>
<p>Tog is daar 'n paar mooi realistiese toneeltjies uit die lewe op
Tweefontein<a id="FNanchor_346_346"></a><a class="fnanchor pginternal" href="4998225955431426220_18203-h-9.htm.html#Footnote_346_346">[346]</a> en die manier waarop Hans van Leeukop verwilder word
(p. 202, vlg.) is 'n gelukkige vinding, wat van diep-psigologiese insig
getuig. Dit is ook waar van die uitbeelding van die oplopende Bram, wat
na die dansparty tot inkeer kom; die kwaai-koppige Oom Segrys, wat dit
nie kan kleinkry nie, dat dit na 'n dansparty altyd so mooi reent (p.
182); tant Martina, wat so trots is op haar "skoon geslagte" en die so
fyn kan uitrafel. Maar Piet bly 'n skim en die maklike manier, waarop hy
eienaar word van Leeukop gee hom die allures van 'n "romanheld". Dit is
die swak punt in die komposiesie van die boek. Oom Segrys se
buitengewone vrygewigheid word wel enigsins gemotiveer deur die feit,
dat die Breeds hom in die stormagtige nag gered 't, maar die oubaas, wat
so 'n swak het vir famielie-betrekkings het tog seker nog nader verwante
gehad, wat meer reg op sy geld het as Piet. Oom Segrys is eenvoudig die
<i>deus ex machina</i>, wat die ontknoping van die verhaal moet bewerk. Sulke
goedhartige ooms is maar bra skaars in die werklike lewe.</p>
<p>Die tekening van Isabella is ook net gedeeltelik geslaag. Haar ervarings
op die dansparty is meer die indrukte van 'n dood-onskuldige teologiese
student, wat vir die eerste maal iets van die sondige wêreld sien en
notiesies maak vir 'n retoriese preek teen wêreldsgesindheid. "Will
Bottel het op haar 'n treurige, sonde-vieslike<a id="FNanchor_347_347"></a><a class="fnanchor pginternal" href="4998225955431426220_18203-h-9.htm.html#Footnote_347_347">[347]</a> indruk gemaak" (p.
151). Sy sien hom lê op die vloer "soos iemand in die poel van
rampsaligheid moet lê" (p. 172). "Dit was vir haar of sy in 'n onheilige
<span class="x-ebookmaker-pageno" id="pgepubid00301" title="[Pg 223]"><a id="Page_223" title="[Pg 223]"></a></span>
omgewing staan en 'n besoedelde atmosfeer inasem, 'n atmosfeer, waarin
verpestende sondekieme ronddrywe" (p. 152). "Die onreinheid en
onheiligheid het haar angstig gemaak, ontevrede, ongemaklik en
verwaarloos laat voel, net soos iemand, wat vuil was en lanklaas gewas
het"!! (p. 177). Sulke opmerkings bewys, dat hier die predikant baas
speel oor die outeur. Hy kon hom nie vereenselwig met die malkop-dansers
in hul "dolle gloria" nie, maar bly 'n onwillige <i>toeskouer</i> van al die
sondige pret. Sy aanvoeling van Isabella se gewaarwordings is
grof-manlik en nie vroulik-subtiel nie. Maar as Isabella met Koos dans,
dan maak hy 'n raak opmerking: "Sy dans en voel, dat dit 'n genot moet
wees om te dans met 'n jonkman, wat sy sou bemin" (p. 163).</p>
<p>Oom Freek is geen figuur wat ons tref deur indiwiduële tekening nie. Sy
mymering op p. 10-11 sit te netjies inmekaar om eg te wees. Dieselfde
indruk maak ook p. 74, terwyl Hans onmoontlik ou Jefta se woorde so
presies in sy gedagte kan nasê (p. 78). Dat al drie reisigers dieselfde
indruk van die verlate Oupos kry (p. 138) is ook onmoontlik. Mooi word
egter die atmosfeer aangedui as Piet in die waanhuis die doodkis
toeskroef (p. 20) en treffend-eg is die uitbeelding van sy
grillerig-bange gevoelens. "Piet verbeel hom meteens, daar uit die
groot, wye spinnekop-nes kom 'n grillerige langbeen....; die verewa
agter in die waanhuis kyk hom aan met groot starende oë".<a id="FNanchor_348_348"></a><a class="fnanchor pginternal" href="4998225955431426220_18203-h-9.htm.html#Footnote_348_348">[348]</a> In die
damtoneeltjies is daar stukkies beskrywing van 'n suggestiewe
fynheid.<a id="FNanchor_349_349"></a><a class="fnanchor pginternal" href="4998225955431426220_18203-h-9.htm.html#Footnote_349_349">[349]</a></p>
<p>In die verhalende gedeeltes is Kruger se styl soms so kort afgebyt, nes
een wat ver gehardloop het en nog uitasem sy storie vertel.<a id="FNanchor_350_350"></a><a class="fnanchor pginternal" href="4998225955431426220_18203-h-9.htm.html#Footnote_350_350">[350]</a> Eweas
in die dialoog kom hier ook 'n breedvoerigheid voor, wat af en toe
hinderlik word. "Die predikant staan op, maak keel skoon, haal sy bril
uit die skyf, vee dit af, hak hom met albei hande agter die ore vas, gee
'n versie op, lees 'n kapittel en begin toe, so effens oor die
brille<a id="FNanchor_351_351"></a><a class="fnanchor pginternal" href="4998225955431426220_18203-h-9.htm.html#Footnote_351_351">[351]</a> loerend." (p. 30.) <span class="x-ebookmaker-pageno" id="pgepubid00302" title="[Pg 224]"><a id="Page_224" title="[Pg 224]"></a></span>
So 'n eentonige reeks moment-opnames
steek lelik af by realistiese skilderytjies soos die volgende: "Ou tant
Anna lag met wyd oopgerekte mond, die vetswam onder haar ken uitdyend en
die gehemelterooi agter haar vuil-gelige tande wysend." (p. 65.) En wat
maak vlak-vaal sinne, waarvan die volgende maar een voorbeeld is in 'n
letterkundige werk? "Die meeste meisies was in die groot langwerpige
eetkamer, waarin, behalwe 'n eettafel en 'n paar ouderwetse swart
stinkhout stoele, niksnie besonders was nie." (p. 152.) Onbeholpe van
segging is o.a. die volgende: "'n groot mis<i>stof stof</i>wolk (p. 70); die
om sy lyf met 'n riem vasgegorde te wye ferweelsbroek (p. 86), Oom Freek
(vra) met bewende ken, waaraan die lang yl baard skud en vlammende oë"
(p. 87); die herhaling van <i>slaap</i> op p. 181.</p>
<p>'n Voorbeeld van smaaklose klink-klank is die beskrywing van die wind op
p. 146. "Draaiende, swaaiende kom met die paaie aangewaai stowwe suile
(stofsuile?), wat soos geel krullende kuiwe opstuiwe. Die hollende,
jollende wind skop die stowwe bolle (stofbolle?) soos dwalende, malende
vuilkolle hoog in die lug in...." So rym en allitereer hy dapper voort
nes 'n poëtaster, wat sy eerste versfabriekie aanmekaar klink!
Ondertussen word die <i>stofsuile</i> van <i>krullende kuiwe</i> tot <i>stofbolle</i>
en die weer tot <i>vuilkolle!</i> Komies is die klankeffek in die volgende:
"Die slappe wilkertakke ... skoppermaaie rusteloos, moedeloos, lindelam
heen en weer oor die dam"!<a id="FNanchor_352_352"></a><a class="fnanchor pginternal" href="4998225955431426220_18203-h-9.htm.html#Footnote_352_352">[352]</a></p>
<p>In sy beeldspraak is Kruger 'n enkele maal fris en oorspronklik. Ou
Jefta se hemp word deur die wind <i>bulsak</i> geblaas tussen sy skouers (p.
147); Isabella sidder "soos 'n voëltjie vir 'n mamba-slang" (p. 153);
Jana lyk "soos 'n Bloemfonteinse straat, wat ... opgemaak (is) vir die
hertog van Connaught" (p. 149). Die gewone cliché-praatjies is egter ook
volop: Die lykpreek het "byna 'n eeu geduur" (p. 30); "Koud soos 'n stuk
ys, waaraan sy gloeiende hart raak ..." (p. 84); "Haar hart het ...
gebrand van verlange, maar sy moes daardie liefdekole in haar boesem
dra"! (p. 223). Arme meisie!</p>
<p><span class="x-ebookmaker-pageno" id="pgepubid00303" title="[Pg 225]"><a id="Page_225" title="[Pg 225]"></a></span>
Storend is die gebruik van 'n driedubbele negatief en weglating van die
dubbele negatief. "Vir haar was daar <i>niksnie</i> aangenamer <i>nie</i> (p. 24)
nooitnie ... nie; ens. "G'n blaartjie het geroer" (p. 7); ens.</p>
<p>Ofskoon die gebruik van dialektiese vorme in die dialoog toelaatbaar is,
moet dit afgekeur word in die verhalende teks. Kruger gebruik o.a.
suffel, groos, espres, bebliek, ens. Wat hy o.a. met <i>preer</i> (p. 204),
<i>effetroon</i> (p. 62), <i>eenspaier</i> (p. 141) bedoel is my onbekend.<a id="FNanchor_353_353"></a><a class="fnanchor pginternal" href="4998225955431426220_18203-h-9.htm.html#Footnote_353_353">[353]</a>
Verkeerd is: ongehawende stemme (p. 8), kostelike gordyne (p. 214),
terwyl <i>moedvallig</i> 'n Krugerisme is.</p>
<p>Afsonderlik moet nog vermeld word, dat Kruger sy eie persoon nooit op
die voorgrond dring nie. Hy hou geen toesprake tot sy "geagte lesers" en
moraliseer nie oor sy karakters nie. Van 'n skrywer, wat in sy eerste
werk so 'n psigologiese indringingsvermoë openbaar en so realisties
teken, kan nog veel verwag word.</p>
<h3 id="pgepubid00304">§ 19. Mej. Sadie Bosman.</h3>
<p><i>Langs Kronkelende Weë</i> (1921). Dit is 'n verhaal van "hartverskeurende
afskeid", van eindelose gekreun en gesteun, van sugte en snikke! Dis nie
die gewoonte om statistiese tabelletjies in 'n letterkundige kritiek te
gebruik nie, maar in hierdie geval moet tog vermeld word, dat daar byna
<i>vyftig</i> maal gesug word! Dan nog al die trane! Emmers vol! Soms kom al
om die ander bladsy byna die uitdrukkings "met 'n sug", "met betraande
oë" voor.<a id="FNanchor_354_354"></a><a class="fnanchor pginternal" href="4998225955431426220_18203-h-9.htm.html#Footnote_354_354">[354]</a> Met sulke en dergelike huilerige woordjies, met 'n
salwende tederheidsbetoon, 'n sieklik-verweekte gevoelerigheid probeer
die skryfster om ons te ontroer. Met sielsleë frases wil sy ons in 'n
droefnisstemming bring! "Duisenderlei bange vrese vervul steeds haar
treurende hart en die skoon oë was moeg van al die stil geween ... die
oë vol skaduwees (waaragter) 'n wêreld van wee verberg was" (p. 155).
"Maar vanaand moes die sterre hulle aangesig verberg vir die
hartverskeurende strome van mensebloed(!) wat orals vloei, en skyn die
<span class="x-ebookmaker-pageno" id="pgepubid00305" title="[Pg 226]"><a id="Page_226" title="[Pg 226]"></a></span>
hemelse vrede verder as ooit te wees van die oorlog-geteisterde aarde"
(p. 61). "Met gebukte hoof, verbleekte gesig, en dromende oë hervat sy
haar lewenstaak; maar die glimlag op haar lippe het vir altyd verdwyn,
(So, so! P.C.S.) en haar hart daarbinne was versteend" (p. 96). Nêrens
'n gevoelde woord, met pure aanstellerige bombas. Of anders 'n mislike
foefie om eie onmag te bedek. "Oor die bitter skeiding en
hartverskeurende vaarwel laat ons saggies 'n sluier neer" ens. (p. 47).</p>
<p>As Lear uiting gee aan sy droefheid oor die dood van Cordelia, dan sê hy
met 'n eenvoudige gebaar: "Pray you, undo this button. Thank you sir".
Só werk die beeldende kunstenaar.</p>
<p>Groot en egte lewensgevoel kan alleen geuit word deur groot
styleienskappe. Daar is duisende diep ontroerdes, by wie alleen
hakkelwoordjies of stomme gebare 'n aanduiding gee van die
lewenstragiek. Maar alleen die kunstenaar kan die donker dieptes vir ons
oopblits. Dit kan nie gedaan word met praatjies oor "snikkende geween"
en "gesmoorde smartelike kreune" nie. In Sadie Bosman se styl is daar
nooit 'n opglansing van oorspronklikheid nie. Dit is wat Querido noem 'n
"grijseffene breikousenstijl", waarin die dooiste gemeenplaatse met 'n
geroetineerde ratsheid afgerittel word. Nooit raak sy verleë oor 'n
woord nie, die naalde klik-klik met masjinale reëlmatigheid.</p>
<p>Tog het sy 'n stof behandel, wat by 'n waarlik voortreflike werker tot
'n geweldig aangrypende tragedie sou kon gegroei het. Hannes en Miemie
is verloof, maar deur die rebellie en die veldtog teen Duits Suid-Wes
(1914) ontstaan daar vyandskap tussen hul vaders. Hannes kom tot ander
insigte deur sy omswerwings in die Vrystaat en op die end van die
"kronkelende weë" kry hy tog vir Miemie. Geteken word dus die reaksie op
'n paar persone van die geweldige konflik, wat die Afrikanerdom in twee
partye verdeel 't en vandag nog soveel bitterheid veroorsaak. Maar die
twee vroue, deur wie Hannes tot <i>Nasionalis</i> bekeer word is geen gewone
sterwelinge nie—hulle is engele! Veral Lida word ons voorgestel as "'n
vleklose engel" en selfs die dokter "'n bedaarde ou Engelsman" (p. 198)
verklaar, dat "vir <span class="x-ebookmaker-pageno" id="pgepubid00306" title="[Pg 227]"><a id="Page_227" title="[Pg 227]"></a></span>
so 'n engel ons besoedelde aarde 'n onwaardige
woonplek (is)" (p. 199). Maar ook Miemie is so 'n voorbeeldige
jongedogter, dat dit geen verbasing wek as ons hoor dat sy "engelagtig
lyk" nie (p. 16) en Hannes "met so 'n hemelse teder blik aan(sien)"<a id="FNanchor_355_355"></a><a class="fnanchor pginternal" href="4998225955431426220_18203-h-9.htm.html#Footnote_355_355">[355]</a>
(p. 44). Hannes is "'n treffende beeld van 'n flink jongeman, wat 'n
suiwer, eerbaar en opreg lewe lei" (p. 24). Sy enigste sonde is, dat hy
'n <i>Sap</i> is, maar die stroopsoet seuntjie word deur die liewe engeltjies
so mooi reggehelp, dat hy ook volmaak word! Beskou ons nou die orige
figure van die limpatiese geselskap, dan blyk dit, dat Oom Gideon
ooreenkoms vertoon met die swaarmoedige grysaards uit <i>Vergeet nie</i> en
<i>Teleurgestel</i>. Hoe dat Oom Koos nou eintlik tot berou kom, word nie
vertel nie. Die bedrywige Tant Lizzie, wat gelukkig geen tyd het om te
veel te sug nie is die bes geslaagde figuur. Waar daar geen geleentheid
vir sopperige sentimentaliteit is nie, blyk dit dat die skryfster 'n
goeie opmerkingsgawe het. Tant Lizzie is ten minste 'n menslike mens.</p>
<p>Tot watter onsinnigheid die sentimentele neiging aanleiding gee blyk
hieruit: Miemie het "'n ondeunde kuiltjie, wat elkemaal so skelmpies uit
die wange loer, en waarin die hart van Hannes lank reeds baie diep
ingetuimel het"! (p. 3). Sy gaan na die somerhuisie waar "die
roostakkies en kamperfoelie om die latwerk heen(slinger); daar steek sy
dikwels haar arms na hulle uit "om hulle aan haar bekommerde hart te
druk"! (p. 56). Stel mens jou die dinge nou nugter voor, dan is dit om
van te skater!</p>
<p>Die toneeltjie waarin die oue Basson, wat aan die maal geraak het oor sy
in die rebellie gevalle seun in die middel van die nag vir Hannes kom
vra: "Vir watter kant het jy gestem?" (p. 167) laat ons op plastiese
wyse voel, wat 'n lewenssaak die politiek vir ons mense is. Dit is
psigologie-in-aksie en heel wat anders dan 'n bewering soos die
volgende, wat ons op goed geloof moet aanneem, sonder dat ons daar iets
van gevoel het. "In die oorlogskool het (Hannes) geleer dat helde
gebore, en nie gemaak word nie, en dat die beesagtige in die <span class="x-ebookmaker-pageno" id="pgepubid00307" title="[Pg 228]"><a id="Page_228" title="[Pg 228]"></a></span>
mens soms
die redelose dier ver oortref" (p. 102).</p>
<p>Die politieke tendens en die feit dat daar resente gebeurtenisse van
nasionale belang in behandel word, gee die roman 'n aktuele kleur. Deur
die een party kan dit as 'n wapen in die politieke stryd beskou word,
maar van letterkundige belang is dit nie. Feitlik is dit dan ook slegs
'n vertaling, want die oorspronklike uitgawe van 1916 was in
Hoog-Hollands.</p>
</body></html>
