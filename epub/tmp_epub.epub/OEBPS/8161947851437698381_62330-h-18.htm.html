<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Boesman-Stories: Deel I. Mitologie en legendes</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Gideon Retief von Wielligh (1859–1932)" name="author"/>
<link href="8790662350734968002_d1front.jpg" id="id-3941963098126725525" rel="icon" type="image/x-cover"/>
<meta content="Gideon Retief von Wielligh (1859–1932)" name="DC.Creator"/>
<meta content="Boesman-Stories: Deel I. Mitologie en legendes" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="ch18"><span class="x-ebookmaker-pageno" id="pgepubid00117" title="[Inhoud]"><a class="pginternal" href="8161947851437698381_62330-h-0.htm.html#xd29e324" title="Inhoud"></a></span><div class="divHead" id="pgepubid00118">
<h2 class="label">No. 18</h2>
<h2 class="main">Die Hotnotsgod en Bobiane baklei.</h2>
</div>
<div class="divBody">
<p class="first notice"><i>OPMERKINGS:—In die Boesmanstories speel die Bobiane nogal ’n groot rol. Hulle word
gewoonlik voorgestel as skrander en sterk. Hier is weer sprake van ’n Opstanding en
wel uit die Waters</i>
</p>
<p>Die Bobiane is mense van die ougeslag en is van ’n ander famielie as <span class="sc">’Kaggen</span>, die Hotnotsgod. Daarom het hulle nooit ontsien om die ouman en sij famielie te pla
nie. Baiemaal as die kinders van die Hotnotsgod gaan water haal, dan moveer die Bobiane
hulle en ja hul van die water af weg. Gaan die kinders veldvrugte pluk, of veldkos
haal, dan vat die Bobiane dit af en maak die kinders bowenop seer. Die kinders kom
dan bij hulle pa of oupa, die Hotnotsgod, daaroor kla.
</p>
<p>So stuur <span class="sc">’Kaggen</span> eendag sij seun om stokke te gaan haal. Hij wil daarvan kieries en ’n boog maak om
die Bobiane mee te gooi en te skiet.
</p>
<p>Daar in die veld ontmoet die Bobiane daardie seun en vra aan hom wat hij daar maak.
Hij antwoord: “Ek kom stokke vir mij vader haal: van hierdie gaan hij kieries maak
en van daardie een ’n boog om die mense te skiet wat op hulle hakskene sit.”
</p>
<p>Die Bobiaan roep toe sij maat wat daar naasaan wei, en sê: “Maat, kom luister hier
watter praatjies gesels die seun hierso!”
<span class="x-ebookmaker-pageno" id="pgepubid00119" title="[130]"><a class="pginternal" href="8161947851437698381_62330-h-18.htm.html#pb130" id="pb130" title="130"></a></span></p>
<p>Die maat stap nader en sing:
</p>
<div class="lgouter">
<p class="line">“Ek kom nou,
</p>
<p class="line">En luister
</p>
<p class="line">Na die kind bij jou.”</p>
</div>
<p class="first">En hij vra: “Wat sê daardie seun?”
</p>
<p>Die eerste Bobiaan antwoord: “Hij sê hij kom stokke vir sij pa haal: daardie stokke
is vir kieries, en die ander een vir ’n boog om die mense wat op hulle hakke sit,
mee te gooi en te skiet.”
</p>
<p>“A so!” roep die tweede Bobiaan uit en hij roep sij maat wat naas hom gewei het, en
sê: “Kom luister na die stories van hierdie seun!”
</p>
<p>Die derde Bobiaan kom nader en sing ook:
</p>
<div class="lgouter">
<p class="line">“Ek kom nou,
</p>
<p class="line">En luister
</p>
<p class="line">Na die kind bij jou.”</p>
</div>
<p class="first">Hij vra toe wat die seun gesels, en toe die praatjies van die seun oorvertel word,
roep daardie Bobiaan ook sij maat wat naas hom wei. En so het iedereen sij maat geroep,
totdat algaar kom luister het.
</p>
<p>Die allerlaaste roep hul die ou voorman. Hij kom en sing ook dieselfde liedjie. Toe
hul hom vertel dat die seun kom stokke vir die Hotnotsgod haal om kieries en ’n boog
van te maak om die mense wat op hulle hakke sit, mee te gooi en te skiet, toe roep
die ou uit: “Wie anders word bedoel as ons! Grijp die seun, vat die stokke af en slaan
hom!”
</p>
<p></p>
<div class="figure d1p131width"><span id="id-4931563077619396493"></span></div><p>
</p>
<p>Die klomp Bobiane bestorm die arme seun en slaan hom met die stokke en met hulle vuiste
dat sij kopbeen <span class="x-ebookmaker-pageno" id="pgepubid00120" title="[133]"><a class="pginternal" href="8161947851437698381_62330-h-18.htm.html#pb133" id="pb133" title="133"></a></span>breek en sij oog uit die kop rol. Die seun was toe dood.
</p>
<p>Toe grijp een die oog van die seun en roep uit: “Hier het ek ’n mooi iets om bal-bal
mee te speel. Die Bobiane staan toe reg. Die een wat die oog vang, roep uit:
</p>
<div class="lgouter">
<p class="line xd29e1410">“Dis mij bal dié!”
</p>
<p class="line">Die een wat die oog na die ander gooi, roep uit:
</p>
<p class="line xd29e1410">“Dis jouw bal dié!”
</p>
<p class="line">En so gaan die rondgooi aan onder die uitroep:
</p>
<p class="line xd29e1410">“Dis mij bal dié!”.
</p>
<p class="line xd29e1410"><span class="corr" id="xd29e1419" title="Nie in die bron nie">“</span>Dis jouw bal dié.”</p>
</div>
<p class="first">Hulle speel toe net geesdriftig en val oor mekaar dat die stofdamp opslaan.
</p>
<p>Die Hamerkopvoël, wat alles gesien het wat daar gebeur, vlie oor na die Hotnotsgod
om te vertel wat die Bobiane aan sij seun gedoen het. Die ouman spring haastig op,
vat sij boog, pijlkoker en knapsak mee en hij hardloop na die plek toe waar sij seun
dood lê. Van ver af sien hij reeds die stof soos die Bobiane bal-bal speel. Die trane
kom in sij oë en hij begin bedroef oor sij seun te huil. Maar voor hij bij die Bobiane
kom, droë hij die trane van sij oë af, sodat hulle nie moet sien dat hij gehuil het
nie.
</p>
<p>Toe hij daar kom, sit hij sij boog, pijlkoker en knapsak neer, en hij vra om saam
te speel. In plaas van dadelik te antwoord, staan die Bobiane die ouman met verwondering
aan te kijk; want dis nie aldag dat hul hom te sien krij nie. Die ouman, <span class="sc">’Kaggen</span>, gaan tussen hulle staan en begin mee te speel. Hulle wou die oog van sij seun nie
na hom toe gooi nie, dog hij spring vooruit en vang die oog toe hul dit na ’n ander
Bobiaan gooi.
<span class="x-ebookmaker-pageno" title="[134]"><a class="pginternal" href="8161947851437698381_62330-h-18.htm.html#pb134" id="pb134" title="134"></a></span></p>
<p>Meteens voel die oog dat dit sij vader se vat was, en toe die vader dit gooi, rol
die oog tussen die Bobiane rond. Hulle val oor mekaar om dit in hande te krij; maar
vang ieder skoot mis. Die vader vat weer die oog en gooi dit na ’n Bobiaan; die oog
gaan in die lug op en verdwijn. Toe roep die Bobiane uit:
</p>
<div class="lgouter">
<p class="line">“Waar is mij bal?
</p>
<p class="line">Toe, gee dit hier!
</p>
<p class="line">Ek wil dit hê;
</p>
<p class="line">Maak gouw, maak gouw!”</p>
</div>
<p class="first">Die oog het in die knapsak van <span class="sc">’Kaggen</span> onopgemerk ingekruip. Die Bobiane soek orals rond, maar vind dit nie. Een roep uit:
“Kom ons deursoek die pijlkoker en knapsak!”
</p>
<p><span class="sc">’Kaggen</span> roep uit: “Pas op, as jul aan mij goeters kom!” Maar onopgemerk pak hij die oog in
sij knapsak met sij een hand, verberg dit in die palm van sij hand. Hij skud die knapsak
uit, keer dit om en sê: “Kijk hier is niks.” Daarop sit hij die knapsak weer neer
en verberg die oog daarin. Toe ondersoek hul die pijlkoker en vind ook niks.
</p>
<p>Toe roep die Bobiane algaar tesame uit en sê:
</p>
<div class="lgouter">
<p class="line">“Waar is mij bal?
</p>
<p class="line">Toe, gee dit hier!
</p>
<p class="line">Ek wil dit hê;
</p>
<p class="line">Maak gouw, maak gouw!”</p>
</div>
<p class="first">En hulle begin die Hotnotsgod met die vuiste te slaan. <span class="sc">’Kaggen</span> slaan terug, en die geveg word heftig. Die Bobiane was baie in getal en so raak hul
hom baas. <span class="sc">’Kaggen</span> hol na <span class="x-ebookmaker-pageno" title="[135]"><a class="pginternal" href="8161947851437698381_62330-h-18.htm.html#pb135" id="pb135" title="135"></a></span>sij goed, pak dit en hol vinnig weg. Die Bobiane blij agter en soek een streek deur.
</p>
<p>Daar voor bij die water gaan <span class="sc">’Kaggen</span> sit en was hom met water. Hij haal die oog uit sij knapsak en plaas dit in die water,
met die woorde: “Toe, liggaam van mij seun, kom hiernatoe; kom lê hier in die water
dat jouw oog weer op sij plek kan aangroei, en word weer net soos jij tevore was.”
</p>
<p>Toe kom die liggaam van die seun deur die lug en val bij die oog in die water. Daarop
stap <span class="sc">’Kaggen</span> huistoe; want hij voel siek van die slaan en veg.
</p>
<p>Toe hij bij sij huis kom, vra een: “Oupa, waarom is jij so vol bloed en wonde?”
</p>
<p><span class="sc">’Kaggen</span> vertel toe dat die Bobiane sij seun dood gemaak het en met die oog bal-bal gespeel
het. Hij vertel dat hij gaan saam speel het—net om die oog in hande te krij, en toe
raak hul aan baklei. Hierop bestraf die kleinkind sij oupa en sê: “Oupa is so oud
en waarom loop oupa alleen in die veld rond?”
</p>
<p>Toe <span class="sc">’Kaggen</span> weer alleen was, stap hij van huis reguit na die gat water toe. Toe hij daar aankom
sien hij sij seun buitekant in die son sit. Die ouman was blij en stap stadig nader;
maar die seun hoor hom en spring pardoems! nes ’n Padda in die water.
</p>
<p>Die ouman draai toe om, gaan huistoe en vat ’n voorvel en ’n karos vir die seun. Daarop
stap hij terug.
</p>
<p>Hij stap weer stadig, en net toe die seun die water wou inspring, pak die Hotnotsgod
hom aan die arm en roep: “Moenie bang wees nie; ek is jouw vader, <span class="sc">’Kaggen</span>, <span class="x-ebookmaker-pageno" title="[136]"><a class="pginternal" href="8161947851437698381_62330-h-18.htm.html#pb136" id="pb136" title="136"></a></span>en jij is mij kind. Dè, hier is klere, wat ek vir jou gebring het, trek dit aan en
kom saam met mij huistoe.”
</p>
<p>Op hierdie woorde herken die seun sij vader, en na hij sij voorvel en karos omgesit
het, stap hij saam huistoe.
</p>
<p>Bij die huis vra die kleinkind weer: “Oupa het dan kom vertel dat oompie dood, en
sij oog uit is, en hier is oompie dan gesond terug bij ons?”
</p>
<p>Die oupa antwoord: “Die waters het hom weer uit die Dode laat opstaan. Hij is nog
swak, en ons algaar moet hom nou mooi oppas tot hij weer sterk en fris word.”
</p>
<p>Die seun het bij die dag sterker geword en is nou gesond.
<span class="x-ebookmaker-pageno" id="pgepubid00121" title="[139]"><a class="pginternal" href="8161947851437698381_62330-h-18.htm.html#pb139" id="pb139" title="139"></a></span></p>
</div>
</div>
</div></body></html>
