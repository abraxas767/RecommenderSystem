<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00115" title="[115]"><a id="Page_115"></a></span></p>
<h2 class="nobreak" id="XLIV">XLIV.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Die koning sit en kyk dit aan,</div>
<div class="verse indent2">Onstuimig, nydig in sy hart.</div>
<div class="verse indent2">Hy sit daar somber en apart—</div>
<div class="verse indent0">Daar waar hy alles gadeslaan.</div>
</div>
<div class="stanza">
<div class="verse indent0">En niks toon onraad in sy siel;</div>
<div class="verse indent2">En niks die nyd wat ontrou baar</div>
<div class="verse indent2">Hier in sy swarte leërskaar—</div>
<div class="verse indent0">Hier waar sy mense rondom kniel.</div>
</div>
<div class="stanza">
<div class="verse indent0">Hy klou sy kierie in sy nyd</div>
<div class="verse indent2">Krampagtig met sy vingers vas;</div>
<div class="verse indent2">Sy oog gewaar geen groen van gras—</div>
<div class="verse indent0">Want wat hy sien, is bloedrooi stryd.</div>
</div>
<div class="stanza">
<div class="verse indent0">En in sy ore dreun sy haat</div>
<div class="verse indent2">Soos bier wat borrel in die vat,</div>
<div class="verse indent2">En om hom lê sy koningstad</div>
<div class="verse indent0">En al die rykdom van sy staat.</div><span class="x-ebookmaker-pageno" id="pgepubid00116" title="[116]"><a id="Page_116"></a></span>
</div>
<div class="stanza">
<div class="verse indent0">En nyd en vrees bespeur net nood.</div>
<div class="verse indent2">Sy hand gryp aan sy prag-karos</div>
<div class="verse indent2">En plots’ling brul sy wreedheid los:</div>
<div class="verse indent0">„Slaan dood die towenaars, slaan dood!”</div>
</div>
</div>
</div>
</body></html>
