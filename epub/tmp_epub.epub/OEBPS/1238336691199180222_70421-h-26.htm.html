<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00060" title="[60]"><a id="Page_60"></a></span></p>
<h2 class="nobreak" id="XXII">XXII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Dis gevoed deur ’n gloed van sonneskyn,</div>
<div class="verse indent2">En verwarm deur die strale van goud;</div>
<div class="verse indent2">Dit was nimmer jonk, maar al oud en oud</div>
<div class="verse indent2">In sy dag van geboortepyn.</div>
</div>
<div class="stanza">
<div class="verse indent0">Dit was sterk vir die werk, was daar werk voor die hand;</div>
<div class="verse indent2">Dit was stadig, bestendig en vas;</div>
<div class="verse indent2">Dit was dapper genoeg om die swaarste las</div>
<div class="verse indent0">Te dra met geduld en verstand.</div>
</div>
<div class="stanza">
<div class="verse indent0">As die droefnis te straf was, die donker te swart,</div>
<div class="verse indent2">Was dit hoopvol, vertrouend en taai.</div>
<div class="verse indent2">Met die os ingespan en die voorkis gelaai,</div>
<div class="verse indent0">Was daar moed in die Voortrekker-hart.</div>
</div>
<div class="stanza">
<div class="verse indent0">Die veld is oneindig, die vlakte só wyd,</div>
<div class="verse indent2">En die Toekoms lê duister daarvoor;</div>
<div class="verse indent2">Op die veld en die vlakte, daar gaan sy spoor</div>
<div class="verse indent0">Getrap in die dae van stryd.</div><span class="x-ebookmaker-pageno" id="pgepubid00061" title="[61]"><a id="Page_61"></a></span>
</div>
<div class="stanza">
<div class="verse indent0">En die worstel en woel het hom taaier gemaak,</div>
<div class="verse indent2">Om te ly, om te beur en te dra,</div>
<div class="verse indent2">Om nimmer te huil nie, om nimmer te kla,</div>
<div class="verse indent0">Om hoopvol te werk en te waak.</div>
</div>
<div class="stanza">
<div class="verse indent0">Maar die yster het diep in die hart ingeslaan</div>
<div class="verse indent2">En sy merke daar agtergelaat—</div>
<div class="verse indent2">En die diepste merk is ’n merk van haat</div>
<div class="verse indent0">Wat die Liefde alleen verstaan.</div>
</div>
</div>
</div>
</body></html>
