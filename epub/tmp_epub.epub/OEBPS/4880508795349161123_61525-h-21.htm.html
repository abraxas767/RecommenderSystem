<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s22"><span class="x-ebookmaker-pageno" id="pgepubid00084" title="[Inhoud]"><a class="pginternal" href="4880508795349161123_61525-h-0.htm.html#xd29e350" title="Inhoud"></a></span><div class="divHead" id="pgepubid00085">
<h2 class="main">DAPPERHEID.</h2>
</div>
<div class="divBody">
<p class="first">En daar het rede bestaan vir die eerbied, nie alleen vir hulle kuns nie, maar ook
vir die dapperheid van die klein mensies wat so dapper was dat oorlogvoerende Bantoe-stamme
Boesmans gebruik het in die voorfront van die geveg.
</p>
<p>Vir dapperheid en vryheidsliefde is die Boesman nog nooit oortref deur enige ander
nasie nie. Die punte kan miskien die beste duidelik gemaak word deur stories en uittreksels
uit die geskiedenis van die Boesmans in die laaste jare van hulle eensydige stryd
vir hul land en hul vryheid. Maar voordat die verhale voorgelê word, om diegene stil
te maak wat miskien sal beweer dat dit nie skone dapperheid was nie, moet dit geboekstaaf
word dat Boesmans al uit louter mensliewendheid hul lewe in pand gestel het om Kaffers
te red—ja om selfs ’n jong hondjie te red.
<span class="x-ebookmaker-pageno" id="pgepubid00086" title="[53]"><a class="pginternal" href="4880508795349161123_61525-h-21.htm.html#pb53" id="pb53" title="53"></a></span></p>
<p>In die volgende storie is dit nie alleen die dapperheid maar die brutale humor van
die Boesman wat jou tref. Campbell praat weer:
</p>
<blockquote><div>
<p class="first">“’n Groot span Boesmans het ’n rukkie gelede na ou Lattakoo gegaan en in die helder
middag ’n klompie vee in gesig van die dorp gebuit. Die inwoners, om rede ’n pak wat
hul onlangs van die Boesmans ontvang het, was so bevrees, dat hul geweier het om hul
op te volg. Dié bangbroekigheid het die Boesmans so aangemoedig, dat hul na die grens
van die dorp kom en potte eis om die vleis van die buitgemaakte diere in te kook.”</p>
</div></blockquote><p>
</p>
<p>Om die dapperheid van die Boesman te bewys, kan daar baie gevalle aangehaal word,
maar vir ons doel is dit genoeg om te vertel hoe die Boesmans leeus jag. Hulle wag
tot die leeu hom dik gevreet het en rustig slaap, dan bekruip hulle hom, en party
van die jagters, want hulle gaan nie alleen nie, skiet hom, terwyl die ander ’n groot
karos om sy kop woel sodat hy hul nie kan verslind voor die gif werk nie. Mense wat
hartkwaal het, behoort so ’n jag nie by te woon nie!
</p>
<p>Op Bainsvlei, naby Bloemfontein, het die ou Mnr. Bain baie leeus geskiet. Hy het ’n
heel klompie mak Boesmans ook op sy plaas gehad wat hy daar vir sy plesier aangehou
het, en as daar ’n leeu moet geskiet word, gaan hy op ’n plek voorlê en hulle, ongewapend,
moet die leeu gaan <i>lok</i> van sy lêplek, tot waar die baas voorlê. Fritsch vertel dié storie vir die waarheid<a class="noteref pginternal" href="4880508795349161123_61525-h-21.htm.html#xd29e1108" id="xd29e1108src">1</a>.
</p>
</div>
<div class="footnotes">
<hr class="fnsep"/>
<div class="footnote-body">
<p class="footnote"><span class="label"><a class="noteref pginternal" href="4880508795349161123_61525-h-21.htm.html#xd29e1108src" id="xd29e1108">1</a></span> Onder Stow se tekeninge is daar een wat bewys dat die storie waar is. <a class="fnarrow pginternal" href="4880508795349161123_61525-h-21.htm.html#xd29e1108src">↑</a></p>
</div>
</div>
</div>
</div></body></html>
