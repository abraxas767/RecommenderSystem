<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00148" title="[148]"><a id="Page_148"></a></span></p>
<h2 class="nobreak" id="LXVI">LXVI.</h2>
</div>
<div class="poetry-container">
<div class="poetry">
<div class="stanza">
<div class="verse indent0">In sy geel-gepleisterde koningspondok</div>
<div class="verse indent2">Lê die koning op sy karos;</div>
<div class="verse indent0">Sy oë is swaar met die las van slaap,</div>
<div class="verse indent2">En sy hand laat sy kierie los.</div>
</div>
<div class="stanza">
<div class="verse indent0">En die vonke van die vuur verspring</div>
<div class="verse indent2">In die koel sag aandlug rond,</div>
<div class="verse indent0">En die flikkerende skadu’s van die vlam</div>
<div class="verse indent2">Dans voor hom op die grond.</div>
</div>
<div class="stanza">
<div class="verse indent0">En onder sy slaap-swaar ooglid deur</div>
<div class="verse indent2">Gewaar hy die skadu’s dans—</div>
<div class="verse indent0">Net soos ’n verwilderde vlermuis klap</div>
<div class="verse indent2">In die skemer teen ’n krans.</div>
</div>
<div class="stanza">
<div class="verse indent0">En hy sien hoe die skadu’s groter word</div>
<div class="verse indent2">En neem gedaantes aan—</div>
<div class="verse indent0">Net soos verstrooide wolke vorm</div>
<div class="verse indent2">Gestaltes teen die maan.</div><span class="x-ebookmaker-pageno" id="pgepubid00149" title="[149]"><a id="Page_149"></a></span>
</div>
<div class="stanza">
<div class="verse indent0">En die koning skrik, en sy hande klem</div>
<div class="verse indent2">Om die kierie weer te gryp—</div>
<div class="verse indent0">Maar sy hand is styf, soos die môredou</div>
<div class="verse indent2">Verstywe deur die ryp.</div>
</div>
<div class="stanza">
<div class="verse indent0">En die skadu’s fladder oor die grond,</div>
<div class="verse indent2">En stadig groei hul groot,</div>
<div class="verse indent0">En die swaarte druk op die koning se bors</div>
<div class="verse indent2">So swaar soos swaarste lood.</div>
</div>
<div class="stanza">
<div class="verse indent0">En die koning wil roep, maar sy stem is stom,</div>
<div class="verse indent2">Sy verhemelte lam en droog—</div>
<div class="verse indent0">En hy lê daar roerloos soos ’n lyk</div>
<div class="verse indent2">Met wyd-geopende oog.</div>
</div>
<div class="stanza">
<div class="verse indent0">Die skadu’s kom al naderby</div>
<div class="verse indent2">En neem gedaantes aan—</div>
<div class="verse indent0">Net soos die môremis eerdat</div>
<div class="verse indent2">Die son sy krag verslaan.</div>
</div>
<div class="stanza">
<div class="verse indent0">Dis manne, vroues, kinders dié</div>
<div class="verse indent2">Wat uit die skadu’s tree—</div>
<div class="verse indent0">Dis spookgedaantes van die nag</div>
<div class="verse indent2">Wat om die koning skree.</div><span class="x-ebookmaker-pageno" id="pgepubid00150" title="[150]"><a id="Page_150"></a></span>
</div>
<div class="stanza">
<div class="verse indent0">Met wolwekloue tas hul hom aan,</div>
<div class="verse indent2">En streel sy yskoue lyf—</div>
<div class="verse indent0">Met hande kouer as die ys</div>
<div class="verse indent2">En as die dou so styf.</div>
</div>
<div class="stanza">
<div class="verse indent0">Hulle algar kom die pòndok in,</div>
<div class="verse indent2">Dosyne, een vir een;</div>
<div class="verse indent0">En oor hul flikker die vuur se vlam</div>
<div class="verse indent2">Sy skadu’s net soos reën.</div>
</div>
<div class="stanza">
<div class="verse indent0">En die oudste skadu-gedaante strek</div>
<div class="verse indent2">Oor die koning sy dooie hand,</div>
<div class="verse indent0">En sy oë fonkel soos vonke vuur</div>
<div class="verse indent2">As die rooibos-hout verbrand.</div>
</div>
<div class="stanza">
<div class="verse indent0">„Ek kom uit die nag en die duister uit</div>
<div class="verse indent2">Waar die geeste doelloos dwaal—</div>
<div class="verse indent0">Die vermoorde skaar wat op jou bevel</div>
<div class="verse indent2">In die duister neer moes daal.</div>
</div>
<div class="stanza">
<div class="verse indent0">Daar is baie van ons wat jou weer wil sien,</div>
<div class="verse indent2">Dingaan, eer die laaste dag;</div>
<div class="verse indent0">Daar is baie van ons wat vergelding eis</div>
<div class="verse indent2">En moeg is om langer te wag—</div><span class="x-ebookmaker-pageno" id="pgepubid00151" title="[151]"><a id="Page_151"></a></span>
</div>
<div class="stanza">
<div class="verse indent0">Want die bloed wat swart in die son verdroog,</div>
<div class="verse indent2">Gekors soos die opstoot-klei</div>
<div class="verse indent0">Wat die spruit laat staan as hy vleiwaarts daal,</div>
<div class="verse indent2">Roep wraak om jou dwinglandy,</div>
</div>
<div class="stanza">
<div class="verse indent0">En die wedevrou en die wewenaar</div>
<div class="verse indent2">En die weeskind sit en wag,</div>
<div class="verse indent0">En ’n opgevrete iempie-swerm</div>
<div class="verse indent2">Verlang na jou dag en nag.</div>
</div>
<div class="stanza">
<div class="verse indent0">Ek kom om die koning bevel te gee</div>
<div class="verse indent2">Van ’n groter Koning as hy—</div>
<div class="verse indent0">Van ’n Koning wat diep in die duister wag</div>
<div class="verse indent2">Om Sy reg en Sy wraak te kry.</div>
</div>
<div class="stanza">
<div class="verse indent0">Dingaan, eer die maan tot twaalfmaal groot</div>
<div class="verse indent2">Gegroei het en weer verklein,</div>
<div class="verse indent0">Eer die sikkeldoring tweemaal sy blom laat val</div>
<div class="verse indent2">En sy blare weer verdwyn,</div>
</div>
<div class="stanza">
<div class="verse indent0">Daag dié Koning jou voor Sy koningstoel,</div>
<div class="verse indent2">In Sy donker, duister saal,</div>
<div class="verse indent0">Waar die lang-vermoorde mense dool</div>
<div class="verse indent2">En die vader-geeste dwaal;</div><span class="x-ebookmaker-pageno" id="pgepubid00152" title="[152]"><a id="Page_152"></a></span>
</div>
<div class="stanza">
<div class="verse indent0">En Hy roep jou daar om reg te gee</div>
<div class="verse indent2">Vir alles hier gedaan,</div>
<div class="verse indent0">Waar ’n lange ry van klaers wag,</div>
<div class="verse indent2">En die ewige regters staan.”</div>
</div>
<div class="stanza">
<div class="verse indent0">Die vonke fladder weer in die lug,</div>
<div class="verse indent2">En die skadu’s oor die grond,</div>
<div class="verse indent0">En die koning skrik, en hy rek hom uit</div>
<div class="verse indent2">En staar in die duister rond.</div>
</div>
<div class="stanza">
<div class="verse indent0">En die vlammetjies flikker oor die vuur,</div>
<div class="verse indent2">Want die hout is half verbrand—</div>
<div class="verse indent0">En die skadu’s dans weer halfpad wit</div>
<div class="verse indent2">Oor die koue grysvaal sand.</div>
</div>
</div>
</div>
</body></html>
