<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Oom Gert Vertel, by Dr. C. Louis Leipoldt.
    </title>
<link href="5247258054939268571_cover.jpg" id="id-6682933105404045335" rel="icon" type="image/x-cover"/><link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="blockquot"><p>Afrikaans is vir ons méér as Hollands, omdat dit Afrikaans is
plus Hollands: Hollands, verryk met die Afrikaanse woordeskat,
en sagter en buigsamer gemaak in 'n Afrikaanse vorm-leer. Dis
àl.</p></div>
<p>Dit lyk duidelik genoeg, maar desnieteenstaande is dit 'n treurige
feit, dat baie van ons allerbeste skrywers die taal skandelik verkrag
deur onnodige ontleninge uit die Hollandse grammatika. Ons woordeskat
kan en moet ons aanvul uit die Groot-Nederlandse voorraadskuur, maar
ons grammatika<span class="x-ebookmaker-pageno" id="pgepubid00036" title="[Pg xxix]"><a id="Page_xxix" title="[Pg xxix]"></a></span> moet altyd suiwer Afrikaans bly. Word dié eenvoudige
beginsel veronagsaam, dan berowe ons nie alleen ons taal van sy
eienaardige karakter nie, maar ontneem ons ook onsself alle reg om 'n
aparte taalstandaard vir Suidafrika te ontwikkel.</p>
<p>Grammatiese vorme as <i>wy</i> (Afr. <i>ons</i>), syn (Afr. <i>wees</i> en <i>is</i>),
<i>ben</i> (Afr. <i>is</i>); <i>der</i> (Afr. <i>van die</i>); verlede tye as <i>kwam</i>,
<i>werkte</i>, <i>hoopte</i>; infinitiewe as <i>kappe</i>, <i>rukke</i>, <i>sitte</i>;
partisipiële konstruksies as <i>sy staat te wag</i>, <i>vashouende in haar
één hand haar sambreel</i>, is geen Afrikaans en sal dit ook nie maklik
word nie. Sulke geleende vere ontsier baie van ons verhewenste poësie,
en gee ons die onaangename indruk, dat ons tiepies Afrikaanse
woordvorme en sinswendinge nie goed genoeg vir wit papier is nie.</p>
<p>Die bestaan van 'n buigingsvorm in Hollands is ook nog glad geen rede
vir die invoer daarvan in Afrikaans nie; en ons taal is ook voorwaar
nie armer nie, as dit 'n buigingsvorm mis, wat in 'n Hollandse of
Latynse grammatika aangetref word. Die <i>buigingsvorm</i>, as sodanig, het
maar heel weinig waarde: dis die <i>betekenis</i> daardeur uitgedruk, wat
van belang is, en dieselfde betekenis word in een taal deur middel van
'n buigingsvorm, maar in 'n ander taal deur middel van 'n partiekel of
aparte woord of woorde uitgedruk. As dié eenvoudige feit onthou word,
dan sal daar veel minder wysheid uitgekraam word oor die "armoede" van
Afrikaans, wat, soos dit heet, nie eers 'n verlede tyd het nie! As
buigingsvorme 'n taal ryk maak, dan moet die Boesmantaal stellig baie
ryker as die Engelse taal wees!<span class="x-ebookmaker-pageno" id="pgepubid00037" title="[Pg xxx]"><a id="Page_xxx" title="[Pg xxx]"></a></span></p>
<p>Die reëls van ons taal moet netsowel as die reëls van die versmaat en
die rym gehoorsaam word; en elke skrywer moet onthou, dat hy ons
Afrikaanse taal nie somaarso in enige Hollandse pakkie kan dwing, of
dit na hartelus met ou vorme kan besaai nie. Verouderde grammatiese
vorme moet selfs in poësie uitsondering en nie reël wees nie; en in
gewone prosa is dit eenvoudig onduldbaar. Die grammatika is die
verband tussen die boumateriale of die woorde van die taal, en daarvan
hang die stewigheid en die selfstandigheid van elke taalgebou af.
Sonder die regte verband word die grootste woordeskat 'n majestueuse
ruïene.</p>
<h3 id="pgepubid00038">Nog 'n Plantjie vir die Tuin!</h3>
<p>Die gedigte in hierdie Afrikaanse bundeltjie is 'n nuwe blyk van die
bewusword van ons volk en van ons ontluikende Afrikaanse letterkunde.
Ek ken die skrywer al vir jare, maar dit was eers onlangs, dat ek
ontdek het, dat hy kon "rympies" maak. 'n Gesprek met hom oor die
toekoms van die Nederlandse taal in Suidafrika het my die aangename
kennismaking met sy gedigte besorg. Ek het die handskrif met soveel
genoeë deurgelees, dat ek daar ten volle van oortuig was, dat dit te
goed is om in 'n tafellaai te lê en roes. Ek laat dit aan die leser
oor om te oordeel, of ek heeltemal verkeerd het!<span class="x-ebookmaker-pageno" id="pgepubid00039" title="[Pg xxxi]"><a id="Page_xxxi" title="[Pg xxxi]"></a></span></p>
<p>Die gedigte was my weer 'n nuwe bewys, dat ons eie Afrikaans tog maar
die natuurlikste voermiddel vir die Afrikaner is; en dit het dan ook
tot my hart gespreek op 'n wyse, soas alleen die moedertaal by magte
is.</p>
<p>Ek het van die gedigte van my vrind Leipoldt gehou, want ek het daarin
gekry 'n ware digtersiel vol gevoel en verbeelding, wat weet om die
leed van homself en van sy volk te vertolk; 'n wonderlike
vertrouelikheid met die lewe, kleure en poësie van die natuur; en 'n
ongekunstelde, melodiese Afrikaans—kenmerke, wat die skrywer m.i. 'n
eervolle plaas onder ons ander Afrikaanse digters besorg. Die inhoud
van die gedigte kan in sy eie woorde opgesom word:</p>
<div class="poem"><div class="stanza">
<span class="i0">Ek sing van die wind, wat tekeer gaan,<br/>
</span>
<span class="i0">Ek sing van die reën, wat daar val,<br/>
</span>
<span class="i0">Ek sing van ons vaal ou Karooland,<br/>
</span>
<span class="i0">Van blomme, wat bloei by die wal,<br/>
</span>
<span class="i0">Van water, wat bruis oor die klippe,<br/>
</span>
<span class="i0">Van duikers, wat draf oor die veld,<br/>
</span>
<span class="i0">Van voëls, wat daar sing in die bossies,<br/>
</span>
<span class="i0">Maar nooit nie, nee nooit nie, van geld!<br/>
</span>
</div></div>
<p>Is iemand vatbaar vir egte natuurgenot, laat hy dan die <i>Lenteliedjie</i>
en <i>Oktobermaand</i> lees, waar hy 'n pragtige natuurprentjie in
bekoorlik-eenvoudige taal geskilder sal aantref. Maar hoe lief
Leipoldt ook al die natuur het, dit is nie hoofsaak by hom nie: dit
dien maar vir teëstelling of vir agtergrond vir sy eie diepgevoelde
smart. Hy is in die eerste plaas 'n digter, wat onthou, wat sy volk
wedervaar het.<span class="x-ebookmaker-pageno" id="pgepubid00040" title="[Pg xxxii]"><a id="Page_xxxii" title="[Pg xxxii]"></a></span></p>
<div class="poem"><div class="stanza">
<span class="i0">Vergewe? Vergeet? Is dit maklik vergewe?<br/>
</span>
<span class="i2">Die smarte, die angs, het so baie gepla?<br/>
</span>
<span class="i0">Die yster het gloeiend 'n merk vir die eeue<br/>
</span>
<span class="i2">Gebrand op ons volk, en die wond is te na,<br/>
</span>
<span class="i0">Te na aan ons hart en te diep in ons lewe:<br/>
</span>
<span class="i2">"Geduld, o geduld, wat so baie kan dra!"<br/>
</span>
</div></div>
<p>Dieselfde snaar hoor ons besonder duidelik tril in <i>Aan 'n
Seepkissie</i>, <i>Die ou Blikkie</i>, <i>Vrede-aand</i> en <i>Oom Gert vertel</i>.</p>
<p>Ja, Leipoldt is iemand, wat in sy siel voel en wat "uit pure
verstrooiing" genoodsaak word om te sing; en vir my altans het sy sang
geweldig bekoor.</p>
<p>Ek heet die gedigte hartelik welkom, en hoop, dit sal 'n weerklank
vind by menige Afrikaner, wat nie alleen 'n oog het vir die skoonhede
van die natuurlewe en 'n oor vir die klanke van ons eie taal nie, maar
ook 'n hart vir die lyde van 'n digter, wat meevoel met sy volk.</p>
<p class="right">JOHANNES J. SMITH.</p>
<p>
<span class="smcap">Londen</span>, Oktober 1911.<br/>
<span class="smcap">Stellenbosch</span>, Oktober 1916.</p>
<div class="footnotes"><h3 id="pgepubid00041">FOOTNOTES:</h3>
<div class="footnote"><p><a id="Footnote_1_1"></a><a class="pginternal" href="4881792369315874677_19729-h-0.htm.html#FNanchor_1_1"><span class="label">[1]</span></a> "Nederlands" word in hierdie Inleiding altyd gebruik in
sy wye betekenis, en sluit in: Hollands (die taal van die Hollanders),
Vlaams (die taal van die Vlaminge) en Afrikaans (die taal van die
Afrikaners). Hollands en Afrikaans is twee standaarde of vorme van
dieselfde Nederlandse taal.</p></div>
<div class="footnote"><p><a id="Footnote_2_2"></a><a class="pginternal" href="4881792369315874677_19729-h-0.htm.html#FNanchor_2_2"><span class="label">[2]</span></a> Ook Vlaams kan as 'n aparte standaard van die Nederlandse
taal beskou word; maar die verskil tussen Hollands en Vlaams is nie so
groot as die tussen Hollands en Afrikaans nie. Daar is ook al 'n
Indies-Nederlands, wat veral in woordeskat heel wat afwyk van
Hollands-Nederlands.</p></div>
<div class="footnote"><p><a id="Footnote_3_3"></a><a class="pginternal" href="4881792369315874677_19729-h-0.htm.html#FNanchor_3_3"><span class="label">[3]</span></a> So is Engels oorspronklik niks anders as die dialek van
Londen, Hollands die dialek van Suidholland, Frans die dialek van
Parys, ens.
</p><p>
Afrikaans is reeds dikwels by een of ander van die vele Nederlandse
dialekte vergelyk; maar sulke vergelykinge lewer geen afdoende bewys
nie, want uit 'n blote taaloogpunt beskou, is Hollands ook maar 'n
dialek van Duits, en Portugees 'n dialek van Spaans.
</p><p>
Die taal van 'n afsonderlike volk en van 'n uitgestrekte wêrelddeel is
nie dieselfde nie, as die taal van die inwoners, dikwels alleen van
die laagste inwoners, van een of ander stad of streek, wat maar 'n
kleine onderafdeling vorm van 'n groter geheel; en Suidafrika staan in
'n heel ander verhouding tot Nederland, as, sê, Rotterdam of Zeeland.</p></div>
<div class="footnote"><p><a id="Footnote_4_4"></a><a class="pginternal" href="4881792369315874677_19729-h-0.htm.html#FNanchor_4_4"><span class="label">[4]</span></a> In 1916 is dit waarskynlik nie meer waar nie. Afrikaans
geniet nou al aansienlike erkenning in die laer onderwys, in enkele
kerkgenootskappe, in die dagbladpers en op publieke platforms. En Jong
Suidafrika is byna as één man ten gunste van Afrikaans.</p></div>
</div>
<p><span class="x-ebookmaker-pageno" id="pgepubid00042" title="[Pg 2]"><a id="Page_2" title="[Pg 2]"></a></span></p>
<hr style="width: 35%;"/>
<h2 id="pgepubid00043"><a id="GEDIGTE"></a>GEDIGTE.</h2>
<hr style="width: 35%;"/>
<p><span class="x-ebookmaker-pageno" id="pgepubid00044" title="[Pg 3]"><a id="Page_3" title="[Pg 3]"></a></span></p>
<h2 id="pgepubid00045"><a id="Oom_Gert_vertel"></a>Oom Gert vertel.</h2>
<div class="poem"><div class="stanza">
<span class="i0">Ja, neef, wat kan ek oumens, jou vertel?<br/>
</span>
<span class="i0">Jy wil die storie van ons sterfte hoor?<br/>
</span>
<span class="i0">Nou goed!<br/>
</span>
<span class="i4">Dis nooit te laat nie om daarvan<br/>
</span>
<span class="i0">Te leer en van gebruik te maak, veral<br/>
</span>
<span class="i0">Vir julle, jongling-mense. Hou maar vas<br/>
</span>
<span class="i0">Aan wat ons het, en staan orent, en neem<br/>
</span>
<span class="i0">Jul aandeel aan ons nasie!<br/>
</span>
<span class="i10">Maar jy kom<br/>
</span>
<span class="i0">Verkeerd by my; daar 's menige beter man,<br/>
</span>
<span class="i0">Wat jou die storie goed agtermekaar,<br/>
</span>
<span class="i0">En met 'n les daarby, en meer begrip<br/>
</span>
<span class="i0">Van al die politiek ook, kan vertel<br/>
</span>
<span class="i0">As ek: ek weet maar uit my eie siel,<br/>
</span>
<span class="i0">En kan maar grawe uit my eie hart,<br/>
</span>
<span class="i0">En dit is baie oud en amper dood—<br/>
</span>
<span class="i0">My hart, meen ek—en waarlik, as jyself<br/>
</span>
<span class="i0">Soveel het deurgemaak, soveel gely,<br/>
</span>
<span class="i0">Soveel geworstel, en soveel gesien,<br/>
</span>
<span class="i0">Van wat jy liewers nooit nie het gesien,<br/>
</span>
<span class="i0">Dan was jou hart ook nie meer sonder kraak.<br/>
</span>
<span class="i0">Maar kom—wat kan ek nou vir jou vertel?<br/>
</span>
<span class="i0">'n Lang geskiednis is dit! Treurig ook,<br/>
</span>
<span class="i0">Want daar gaan snikke en trane deur, ou neef!<br/>
</span>
<span class="i0">Wil jy dit aanhoor? Goed!<br/>
</span>
<span class="i10">Maar sit, man, sit!<br/>
</span>
<span class="i0">Ek kan jou nie vertel nie, as jy staan.<br/>
</span>
<span class="i0">Sit daar. (En, Gerrie, gee hom wat te drink,<br/>
</span><span class="x-ebookmaker-pageno" title="[Pg 4]"><a id="Page_4" title="[Pg 4]"></a></span>
<span class="i0">En pa kan ook 'n slukkie koffie sluk.)<br/>
</span>
<span class="i0">Nou ja, jy weet, neef, toe ons mense hier<br/>
</span>
<span class="i0">Almal beteuterd deur die oorlog was,<br/>
</span>
<span class="i0">Het kakies op kommando hier ons dorp<br/>
</span>
<span class="i0">Beset, en Martjie Louw geproklameer.<br/>
</span>
<span class="i0">Ou Smith, die magistraat—hy was 'n man<br/>
</span>
<span class="i0">Vir wie ek eerbied voel, al is hy Engels:<br/>
</span>
<span class="i0">Hy was tog altyd nog 'n jentelman,<br/>
</span>
<span class="i0">En het met onse mense akkordeer;<br/>
</span>
<span class="i0">Maar hulle het hom soetjies afgesit<br/>
</span>
<span class="i0">En na Oos-Londen toe gestuur, omdat<br/>
</span>
<span class="i0">Hy nie na hulle pype vlot wou dans,<br/>
</span>
<span class="i0">En in sy plaas 'n kolnel aangestel;<br/>
</span>
<span class="i0">Sy naam—nou Gerrie, wat was ook sy naam?<br/>
</span>
<span class="i0">Jones? Nee, kind, dit was maar sy offisier—<br/>
</span>
<span class="i0">Jy weet, die aap met strepies op sy mou—<br/>
</span>
<span class="i0">Ek het dit! Wilson was die vent se naam:<br/>
</span>
<span class="i0">'n Dik, vet kêrel, met 'n grysgeel snor,<br/>
</span>
<span class="i0">En lang slagtande, en rooi in die gesig;<br/>
</span>
<span class="i0">Die mense sê, hy suip; maar ek het nooit<br/>
</span>
<span class="i0">Hom dronk gesien; en wil ook nou nie meer<br/>
</span>
<span class="i0">Agter sy rug die man beskinder nie,<br/>
</span>
<span class="i0">Al was hy ook 'n deugniet—dit maak niks!<br/>
</span>
<span class="i0">Hy het ons onderdruk; sy hand was hard:<br/>
</span>
<span class="i0">Geen lig mag in die kamers brand; geen mens<br/>
</span>
<span class="i0">Mag buite op die straat gaan na agtuur;<br/>
</span>
<span class="i0">Orals het hy op ons spioen, en selfs<br/>
</span>
<span class="i0">Ons huise deurgesnuffel om te sien,<br/>
</span>
<span class="i0">Of ons miskien nie wapens het of kruit,<br/>
</span>
<span class="i0">Patrone, doppies of so iets; hy dag,<br/>
</span>
<span class="i0">Ons het 'n heelboel kos byeengegaar<br/>
</span>
<span class="i0">Om vir die Boerkommando's af te gee.<br/>
</span>
<span class="i0">Ja, neef, sy hand was hard! (Hartlam, gee weer<br/>
</span><span class="x-ebookmaker-pageno" title="[Pg 5]"><a id="Page_5" title="[Pg 5]"></a></span>
<span class="i0">Die suikerpot; twee klontjies is te min;<br/>
</span>
<span class="i0">Jy weet, pa drink sy koffie soet.)<br/>
</span>
<span class="i14">En ons<br/>
</span>
<span class="i0">Was deur die war daarmee, half uit ons vel;<br/>
</span>
<span class="i0">En niemand van ons mense het geweet,<br/>
</span>
<span class="i0">Wat môre of oormôre vir ons wag.<br/>
</span>
<span class="i0">Die dorp was vol gebrom, net soos 'n deeg,<br/>
</span>
<span class="i0">Waardeur jy goed die suurdeeg het geknee—<br/>
</span>
<span class="i0">Jy weet, hoe rys die ding: nou net so ook<br/>
</span>
<span class="i0">Met onse mense! Maar wat kon ons maak?<br/>
</span>
<span class="i0">Die jongmense veral was baie steeks—<br/>
</span>
<span class="i0">Ons kon hul byna nie in toom meer hou—<br/>
</span>
<span class="i0">En twee van hul het sieto omgespring.<br/>
</span>
<span class="i0">(Hartlam, neef Klaas se koppie is weer leeg.)<br/>
</span>
</div><div class="stanza">
<span class="i0">Een aand kom Bennie Bêrends na my toe,<br/>
</span>
<span class="i0">En met hom Johnnie Hendriks, Saarl se seun.<br/>
</span>
<span class="i0">Hul het die straat so stiltjies oorgespring:<br/>
</span>
<span class="i0">Die skildwag het hul nooit nie eers bespeur—<br/>
</span>
<span class="i0">Anders het ek en Saarl daarvan moet hoor,<br/>
</span>
<span class="i0">En op die koop 'n boete nog betaal!<br/>
</span>
<span class="i0">Ou Saarl was altyd maats met my gewees,<br/>
</span>
<span class="i0">Maar hy het in dieselfde maand gesterwe<br/>
</span>
<span class="i0">Van kanker in die maag—die Heer se hand!<br/>
</span>
<span class="i0">So het hy nie die dag oorleef. Maar kom,<br/>
</span>
<span class="i0">Ek gaan te vinnig met die saak vooruit.<br/>
</span>
<span class="i0">Hier op my stoel het ek gesit, en daar<br/>
</span>
<span class="i0">Waar jy nou sit, het Bennie ook gesit.<br/>
</span>
<span class="i0">En Johnnie vlak naas hom. Ek sien hom nog,<br/>
</span>
<span class="i0">'n Opgeskote kêreltjie, nog nie<br/>
</span>
<span class="i0">Heel droog agter die ore was hy toe,<br/>
</span>
<span class="i0">Nogal astrant en sniprig met sy mond,<br/>
</span>
<span class="i0">Dié jaar nog aangeneem. (Gerrie, my kind,<br/>
</span><span class="x-ebookmaker-pageno" title="[Pg 6]"><a id="Page_6" title="[Pg 6]"></a></span>
<span class="i0">Haal tog die album.)—Hier is sy portret,<br/>
</span>
<span class="i0">En hier is Bennie syne; daar is die reël,<br/>
</span>
<span class="i0">Wat sy oorlede ma geskrywe het,<br/>
</span>
<span class="i0">Die dag na—na—sy dood. Jy kan dit lees;<br/>
</span>
<span class="i0">My bril die pas nie mooi, en in die rook<br/>
</span>
<span class="i0">Kan ek so goed nie sien nie. Lees maar voor.<br/>
</span>
<span class="i0">"Barend Gerhardus Barends,"—Reg! en nou?<br/>
</span>
<span class="i0">"Geboren op den zesden Mei,"—Ja reg!<br/>
</span>
<span class="i0">"Ge...."—Maak die boek maar toe: ek weet dit al!<br/>
</span>
<span class="i0">(Hartlam, kom neem dit weg. Wat staan jy daar<br/>
</span>
<span class="i0">Beteuterd as 'n kat? Kom, skink weer in:<br/>
</span>
<span class="i0">Ons het mos melk genoeg en suiker ook,<br/>
</span>
<span class="i0">En Martjie Louw is nou nie in die dorp!)<br/>
</span>
<span class="i0">Ja, Bennie was 'n egte witmenskind!<br/>
</span>
<span class="i0">My peetseun—en, ofskoon ekself dit sê,<br/>
</span>
<span class="i0">'n Regte mooi soort vroumens-kêreltjie,<br/>
</span>
<span class="i0">So paal-orent en met 'n kaal gesig:<br/>
</span>
<span class="i0">'n Skeermes het hy glo nog nie gebruik.<br/>
</span>
<span class="i0">(Hartlam, gaan kyk, of Leentjie al die hout<br/>
</span>
<span class="i0">In die kombuis gebring het.)<br/>
</span>
<span class="i12">Ja, ou neef,<br/>
</span>
<span class="i0">Hy het vir Gerrie hier gevry; en ek<br/>
</span>
<span class="i0">Was ook nie teen die saak, want Bennie was<br/>
</span>
<span class="i0">'n Uitgesnyde jongetjie vir haar.<br/>
</span>
<span class="i0">Jy sien, sy is nog nie goed oor die bult;<br/>
</span>
<span class="i0">Maar ons moet almal oor die drimpel klim,<br/>
</span>
<span class="i0">Al is dit ook so swaar, ons hart moet breek!<br/>
</span>
<span class="i0">En hartlam sal ook met ons Liewen-Heer<br/>
</span>
<span class="i0">Se seën daaroor stap, en haar smart vergeet,<br/>
</span>
<span class="i0">Al gaan dit moeilik—maar dit moet tog gaan!<br/>
</span>
<span class="i0">Maar as ons oor hom praat, dan pas dit tog,<br/>
</span>
<span class="i0">Dat ons haar eers die kamer uit sal stuur.<br/>
</span><span class="x-ebookmaker-pageno" title="[Pg 7]"><a id="Page_7" title="[Pg 7]"></a></span>
</div><div class="stanza">
<span class="i0">Nou goed! waar was ek?<br/>
</span>
<span class="i10">Ja, die aand, toe hul<br/>
</span>
<span class="i0">By my kom raad vra. Bennie had 'n plan:<br/>
</span>
<span class="i0">Hy wou met Johnnie weg na Witkransspruit—<br/>
</span>
<span class="i0">Dáár, so het hul verneem, was Smuts gelaer<br/>
</span>
<span class="i0">Met sy kommando.<br/>
</span>
<span class="i8">Ek was amper flou<br/>
</span>
<span class="i0">Om dit te hoor. Ek het vir hul vermaan—<br/>
</span>
<span class="i0">Maar nee!<br/>
</span>
<span class="i4">Ag, neef, 'n jongmens is tog steeks!<br/>
</span>
<span class="i0">En Ben was altyd koppig: selfs as kind<br/>
</span>
<span class="i0">Het hy daar baie keer om sla gekry!<br/>
</span>
<span class="i0">En hul was vas beslote om te gaan.<br/>
</span>
<span class="i0">Ek het twee perde toe by my gehad—<br/>
</span>
<span class="i0">Die kakies het dit nog nie afgeneem—<br/>
</span>
<span class="i0">Ek weet nie waarom nie, maar ek kan sweer,<br/>
</span>
<span class="i0">My skuld was dit nie, dat die diere nog<br/>
</span>
<span class="i0">Daar in die tuin gestaan het, maar hul het!<br/>
</span>
<span class="i0">Nonnie—my vrou en Gerrie haar ma: sy het<br/>
</span>
<span class="i0">Dieselfde jaar gesterwe in Goudini,<br/>
</span>
<span class="i0">Van hartkwaal, want die oorlog het haar ook<br/>
</span>
<span class="i0">Gebreek in siel en liggaam—Nonnie ook<br/>
</span>
<span class="i0">Het meegewaarsku, maar dit was vergeefs!<br/>
</span>
<span class="i0">"Ons kan dit nie hier uithou nie, Oom Gert,<br/>
</span>
<span class="i0">'n Mens moet tog iets vir sy nasie doen."<br/>
</span>
<span class="i0">"Doen! doen! iets doen! ag, wat kan julle doen?<br/>
</span>
<span class="i0">Wat kan ons algar doen?"<br/>
</span>
<span class="i10">Maar tevergeefs.<br/>
</span>
<span class="i0">Nonnie het toe my knapsak volgeprop<br/>
</span>
<span class="i0">Met biltong en beskuit; en ek het self<br/>
</span>
<span class="i0">Die saalsakkies met hardgekookte eiers<br/>
</span>
<span class="i0">En ander padkos volgelaai, want hy<br/>
</span>
<span class="i0">Was tog my peetseun, en dan Johnnie ook<br/>
</span><span class="x-ebookmaker-pageno" title="[Pg 8]"><a id="Page_8" title="[Pg 8]"></a></span>
<span class="i0">Neef Saarl se seun—en Saarl en ek was maats!<br/>
</span>
<span class="i0">So kan geen mens my dit tog kwalik neem,<br/>
</span>
<span class="i0">Al was ek ook 'n Britse onderdaan:<br/>
</span>
<span class="i0">Kan ek my eie vlees en been sien ly,<br/>
</span>
<span class="i0">As ek nog kos het? Nee, neef, ek hou vas:<br/>
</span>
<span class="i0">En my gewete het my nooit gekwel!<br/>
</span>
<span class="i0">So, kort en goed, die twee is weg en hoor,<br/>
</span>
<span class="i0">Die môre was die heel gespuis om my!<br/>
</span>
<span class="i0">Die kolnel, as 'n brommer, gons en gons<br/>
</span>
<span class="i0">En vloek en maak lawaai—maar ek staan pal.<br/>
</span>
<span class="i0">Ek kon mos nie gehelp het, dat die perde<br/>
</span>
<span class="i0">Nog in die tuin gestaan het, en ek sê,<br/>
</span>
<span class="i0">Dat dit sy skuld was, en nie myne nie;<br/>
</span>
<span class="i0">Maar van die biltong en beskuit en eiers<br/>
</span>
<span class="i0">Het ek hom toe maar liewers niks gesê.<br/>
</span>
</div><div class="stanza">
<span class="i0">Hoe ons die maande deurgelewe het?<br/>
</span>
<span class="i0">Neef, vra my nie! Die tyd is as 'n wolk,<br/>
</span>
<span class="i0">Wat oor ons hang, en nie maar oor ons dorp,<br/>
</span>
<span class="i0">Maar oor ons land, die hele nasie oor!<br/>
</span>
</div><div class="stanza">
<span class="i0">Op een dag kom die nuus.... (Wag, hier 's sy weer.—<br/>
</span>
<span class="i0">Ag, hartlam, ja die hoenders van die stoep.<br/>
</span>
<span class="i0">Kyk daardie haan; hy krap die blomme uit!)<br/>
</span>
<span class="i0">Nou, eendag kom die nuus—ja, wat 'n skrik!<br/>
</span>
<span class="i0">Johnnie en Ben was albei vas gevang<br/>
</span>
<span class="i0">En in die tronk gestop. 'n Krygsgerig—<br/>
</span>
<span class="i0">Jy weet die res! En daarop weer 'n slag:<br/>
</span>
<span class="i0">Die vonnis was—hul al twee word gehang!<br/>
</span>
<span class="i0">Ons Liewen-Heertjie weet, dit was 'n slag!<br/>
</span>
<span class="i0">Ons het ons bes gedoen, maar tevergeefs;<br/>
</span>
<span class="i0">Die vuilgoed skreeu om wraak—en hul moet hang!<br/>
</span><span class="x-ebookmaker-pageno" title="[Pg 9]"><a id="Page_9" title="[Pg 9]"></a></span>
</div><div class="stanza">
<span class="i0">Dié môre kom die hoofkonstabel sê:<br/>
</span>
<span class="i0">"Die kolnel stuur sy komplimente!"—God!<br/>
</span>
<span class="i0">Sy komplimente,—hoor! het jy verstaan?<br/>
</span>
<span class="i0">Verstaan jy, neef?—sy komplimente!<br/>
</span>
<span class="i14">Nee!<br/>
</span>
<span class="i0">Bedaar, bedaar, my hart al kraak jy ook:<br/>
</span>
<span class="i0">Ons moet die drimpel oor, al breek ons dood!<br/>
</span>
</div><div class="stanza">
<span class="i0">En "Asseblief, wil ek op môre kom<br/>
</span>
<span class="i0">En sien, hoe 'n rebel word getrakteer,<br/>
</span>
<span class="i0">Anders...." Die hoofkonstabel was 'n man;<br/>
</span>
<span class="i0">Hy het hom nie op sy gemak gevoel,<br/>
</span>
<span class="i0">Toe hy die boodskap aan my het kom bring;<br/>
</span>
<span class="i0">En ook die kakies, moet ek sê, was goed,—<br/>
</span>
<span class="i0">Maar hul moes tog hul plig doen. Ek was bly,<br/>
</span>
<span class="i0">Dat hul dit nie astrant gedoen het nie.<br/>
</span>
<span class="i0">Die hoofkonstabel—Nichols was sy naam:<br/>
</span>
<span class="i0">Hy 't later in die Vrystaat lood geëet<br/>
</span>
<span class="i0">En dit nie goed verteer nie—sê vir my,<br/>
</span>
<span class="i0">Die anders het ook so 'n bevel gekry,<br/>
</span>
<span class="i0">En daar sou meer van ons die—nou jy weet!—<br/>
</span>
<span class="i0">Daar in die tronk aanskou. Hy waarsku my,<br/>
</span>
<span class="i0">Ek moet maar kom, al gaan dit bo my keel.<br/>
</span>
</div><div class="stanza">
<span class="i0">Dié nag het ek en Nonnie nie geslaap.<br/>
</span>
</div><div class="stanza">
<span class="i0">Ja, ek onthou nog goed! Die dag was koel—<br/>
</span>
<span class="i0">'n Mens vergeet mos so 'n dag nie gou!—<br/>
</span>
<span class="i0">Met net 'n bietjie oostewind, half koud,<br/>
</span>
<span class="i0">Want Nonnie het daar sinkings van gekry:<br/>
</span>
<span class="i0">Sy het aan sinkings veel gely, en kon<br/>
</span>
<span class="i0">Nooit koue goed verdra nie. Soos ek sê,<br/>
</span>
<span class="i0">Die dag was koel, en daarom was my jas<br/>
</span>
<span class="i0">Dig toegeknoop—jy weet, ek hou daarvan<br/>
</span><span class="x-ebookmaker-pageno" title="[Pg 10]"><a id="Page_10" title="[Pg 10]"></a></span>
<span class="i0">My onderbaadjie te laat spog: vir wat<br/>
</span>
<span class="i0">Dra 'n mens 'n onderbaadjie, as geen mens<br/>
</span>
<span class="i0">Dit sien nie?—Maar die weer was regtig fris.<br/>
</span>
<span class="i0">En daarom was my baadjie toegeknoop.<br/>
</span>
<span class="i0">En by die draai, daar onder by die meul,<br/>
</span>
<span class="i0">Het ek die anders almal vroeg ontmoet,<br/>
</span>
<span class="i0">Want, soos ek sê, ons algar was geroep.<br/>
</span>
<span class="i0">Die predikant was daar, en Albert Louw—<br/>
</span>
<span class="i0">Jy ken tog Skeeloog-Louw, neef Klaas? Nou ja!<br/>
</span>
<span class="i0">En Michiel Nel, en Gys van Zyl, en Piet—<br/>
</span>
<span class="i0">Maar Piet sal jy jou nie herinner nie,<br/>
</span>
<span class="i0">Want hy was voor jou tyd; hy was 'n vent<br/>
</span>
<span class="i0">So sterk as Simson: arrie, hy was sterk!<br/>
</span>
<span class="i0">En net so steeks as 'n skerpioen was hy!<br/>
</span>
<span class="i0">Maar koddig, neef, en ook 'n grappiesmaker,<br/>
</span>
<span class="i0">Selfs as die wolke donker was, en dof<br/>
</span>
<span class="i0">Die donder deur die wolke dreun. Nou ja,<br/>
</span>
<span class="i0">Ons algar het ons foute, en ek wil<br/>
</span>
<span class="i0">Dit nie vir Piet Spanspek so kwalik neem,<br/>
</span>
<span class="i0">Dat hy nog altyd grappies het gemaak,<br/>
</span>
<span class="i0">Toe al ons anders mislik was en naar.<br/>
</span>
<span class="i0">"Die wind skeef glad, neef Gert," het hy gesê,<br/>
</span>
<span class="i0">"Jy moet vir Ben jou oorjas leen: miskien<br/>
</span>
<span class="i0">Kry hy swaar weer daar boontoe!" En hy lag!<br/>
</span>
<span class="i0">Maar ek was bly, die predikant was daar:<br/>
</span>
<span class="i0">Eerwaarde het hom op die plek berispe<br/>
</span>
<span class="i0">En mooi die kop gewas.<br/>
</span>
<span class="i10">"Is dit 'n tyd<br/>
</span>
<span class="i0">Vir pret, meneer Van Ryn?" het hy gevra.<br/>
</span>
<span class="i0">"Foei, foei! hoe kan u so iets waag vandag,<br/>
</span>
<span class="i0">As onse harte vol is, en ons oë<br/>
</span>
<span class="i0">Nog donkerdof met trane vir ons land?"<br/>
</span>
<span class="i0">(Hartlam, jaag tog die hoenders uit: hul maak<br/>
</span><span class="x-ebookmaker-pageno" title="[Pg 11]"><a id="Page_11" title="[Pg 11]"></a></span>
<span class="i0">Die werf so vuil; ons kan ons selwers help.)<br/>
</span>
<span class="i0">Maar Piet Spanspek was nooit nie op sy mond<br/>
</span>
<span class="i0">Geval nie, en hy het ook voortgegaan<br/>
</span>
<span class="i0">Met grappies maak, ofskoon ons niks van hom<br/>
</span>
<span class="i0">Gehoor het en ook nie geluister het.<br/>
</span>
<span class="i0">Ek dink, hy was so mislik as ekself,<br/>
</span>
<span class="i0">Maar wou nie, dat dit opgemerk sou worde.<br/>
</span>
</div><div class="stanza">
<span class="i0">Ons het die voorplein van die tronk betree,<br/>
</span>
<span class="i0">En dit was vol met kakies. By die poort<br/>
</span>
<span class="i0">Het hul ons twee by twee laat binnekom.<br/>
</span>
<span class="i0">Daar in die agterplaas, daar staan die galg,<br/>
</span>
<span class="i0">En naas hom Ben en Johnnie, hand aan hand,<br/>
</span>
<span class="i0">Want hul was nie geketting; en ons het<br/>
</span>
<span class="i0">Verlof gekry om met hul te gaan praat,<br/>
</span>
<span class="i0">Maar net vir vyf minute.<br/>
</span>
<span class="i10">Ek was stom,<br/>
</span>
<span class="i0">Geheel verbouereerd en sonder tong;<br/>
</span>
<span class="i0">Maar Bennie het my by die hand gevat.<br/>
</span>
<span class="i0">"Oom Gert, dis kant en klaar! Goeiendag, Oom Gert!<br/>
</span>
<span class="i0">Sê vir Tant Nonnie en vir Gerrie—nee,<br/>
</span>
<span class="i0">Sê liewers niks, want hulle sal verstaan."<br/>
</span>
<span class="i0">En Johnnie, met 'n glimlag om sy mond,<br/>
</span>
<span class="i0">Het ook my hand geskud. "Dag, Oom." sê hy.<br/>
</span>
<span class="i0">"Nee, Oompie, moenie grens nie!"—Soos ek sê,<br/>
</span>
<span class="i0">Was Johnnie altyd half astrant gewees,<br/>
</span>
<span class="i0">En sniprig ook.—"Nee, Oompie, moenie grens!<br/>
</span>
<span class="i0">Ons het ons plig gedoen, en nou 's dit uit."<br/>
</span>
</div><div class="stanza">
<span class="i0">Toe het hul met die predikant gepraat;<br/>
</span>
<span class="i0">En ek, as naaste bloedverwant van Ben,<br/>
</span>
<span class="i0">Het met hom na die galg gegaan en daar....<br/>
</span>
<span class="i0">Nee neef, dis maar die rook! Ek word al oud,<br/>
</span><span class="x-ebookmaker-pageno" title="[Pg 12]"><a id="Page_12" title="[Pg 12]"></a></span>
<span class="i0">En jou tabak is al te sterk vir my.<br/>
</span>
<span class="i0">Ekself rook swak tabak: jy weet, dit maak<br/>
</span>
<span class="i0">My oë nie so seer.<br/>
</span>
<span class="i8">Nou waar was ek?<br/>
</span>
<span class="i0">Ja, toe het ons hul almal handgegee.<br/>
</span>
<span class="i0">Geeneen van ons kon praat nie; Piet was stom<br/>
</span>
<span class="i0">En net so naar as ek, en een van ons—<br/>
</span>
<span class="i0">Ek weet nie, wie dit was—het hard gesnik.<br/>
</span>
</div><div class="stanza">
<span class="i0">Die kakies het oor Bennie se gesig<br/>
</span>
<span class="i0">'n Sakdoek, of 'n kopdoekie of iets<br/>
</span>
<span class="i0">Net soos 'n mus wil trek, maar Bennie vra—<br/>
</span>
<span class="i0">En nog op Engels ook: hy kon dit praat—,<br/>
</span>
<span class="i0">Of hulle hom nie sonder dit kon hang.<br/>
</span>
<span class="i0">Die kolnel knik; en toe....<br/>
</span>
<span class="i10">Nee, neef, laat staan!<br/>
</span>
<span class="i0">Wat vat jy weer my hand? Laat bly my hand!<br/>
</span>
<span class="i0">Vervlaks, hoe kan ek nou vir jou vertel,<br/>
</span>
<span class="i0">As jy my somaar afbring van my rym?<br/>
</span>
<span class="i0">Blaas net jou rook uit na die ander kant:<br/>
</span>
<span class="i0">My oë is te oud vir jou tabak!<br/>
</span>
<span class="i0">(En, hartlam, haal vir pa 'n sakdoek.)<br/>
</span>
<span class="i14">Nou,<br/>
</span>
<span class="i0">Daar is nie meer. Ons het weer tuisgekom,<br/>
</span>
<span class="i0">En in die kamer hier het ons gekniel;<br/>
</span>
<span class="i0">'n Korte bidstond het die predikant<br/>
</span>
<span class="i0">Gehou vir ons—en daarna was dit uit.<br/>
</span>
</div><div class="stanza">
<span class="i0">Dié aand nog het neef Piet en Skeeloog-Louw<br/>
</span>
<span class="i0">Die dorp uit na die naaste plaas getrek<br/>
</span>
<span class="i0">En hulle by ons mense aangesluit.<br/>
</span>
<span class="i0">(Hartlam, gee weer vir pa die suikerpot,<br/>
</span>
<span class="i0">En skink dan nog 'n koppie vir neef Klaas.)<br/>
</span>
<span class="x-ebookmaker-pageno" title="[Pg 13]"><a id="Page_13" title="[Pg 13]"></a></span></div></div>
<hr style="width: 35%;"/>
<h2 id="pgepubid00046"><a id="Oktobermaand"></a>Oktobermaand.</h2>
<div class="poem"><div class="stanza">
<span class="i0">Viooltjies in die voorhuis,<br/>
</span>
<span class="i2">Viooltjies blou en rooi!<br/>
</span>
<span class="i0">Viooltjies orals op die veld,<br/>
</span>
<span class="i2">En orals, ai, so mooi!<br/>
</span>
</div><div class="stanza">
<span class="i0">Dit is die maand Oktober,<br/>
</span>
<span class="i6">die mooiste, mooiste maand:<br/>
</span>
<span class="i0">Dan is die dag so helder,<br/>
</span>
<span class="i6">so groen is elke aand,<br/>
</span>
<span class="i0">So blou en sonder wolke<br/>
</span>
<span class="i6">die hemel heerlik bo,<br/>
</span>
<span class="i0">So blomtuin-vol van kleure<br/>
</span>
<span class="i6">die asvaal ou Karoo.<br/>
</span>
</div><div class="stanza">
<span class="i0">Dit is die maand Oktober:<br/>
</span>
<span class="i6">die varkblom is in bloei;<br/>
</span>
<span class="i0">Oor al die seekoegate<br/>
</span>
<span class="i6">is kafferskuil gegroei;<br/>
</span>
<span class="i0">Die koppies, kort gelede<br/>
</span>
<span class="i6">nog as 'n klip so kaal,<br/>
</span>
<span class="i0">Het nou vir welkomsgroetnis<br/>
</span>
<span class="i6">hul mooiste voorgehaal.<br/>
</span>
</div><div class="stanza">
<span class="i0">Dit is die maand Oktober:<br/>
</span>
<span class="i6">die akkerboom is groen;<br/>
</span>
<span class="i0">Die bloekoms langs die paaie<br/>
</span>
<span class="i6">is almal nuutgeboen;<br/>
</span><span class="x-ebookmaker-pageno" title="[Pg 14]"><a id="Page_14" title="[Pg 14]"></a></span>
<span class="i0">En orals in die tuin rond<br/>
</span>
<span class="i6">ruik jy sering en roos,<br/>
</span>
<span class="i0">Jasmyn en katjiepiering,<br/>
</span>
<span class="i6">lemoen en appelkoos.<br/>
</span>
</div><div class="stanza">
<span class="i0">Al was die dag soos yster,<br/>
</span>
<span class="i6">lank in die vuur gesteek,<br/>
</span>
<span class="i0">Die varings in die klofies<br/>
</span>
<span class="i6">deur hitte geel verbleek,<br/>
</span>
<span class="i0">Tog as die son daaronder<br/>
</span>
<span class="i6">agter die berge gaan,<br/>
</span>
<span class="i0">Dan word oor heel die wêreld<br/>
</span>
<span class="i6">die mooiste geur geslaan.<br/>
</span>
</div><div class="stanza">
<span class="i0">Dit is die maand Oktober:<br/>
</span>
<span class="i6">die kokewiet is uit;<br/>
</span>
<span class="i0">Boomsingertjies en kriekies<br/>
</span>
<span class="i6">die hoor jy orals fluit;<br/>
</span>
<span class="i0">Fiskaal is op die oorlog:<br/>
</span>
<span class="i6">daaronder by die sluis,<br/>
</span>
<span class="i0">Daar is 'n dor ou doringboom<br/>
</span>
<span class="i6">sy spens en sy kombuis,<br/>
</span>
</div><div class="stanza">
<span class="i0">Dit is die maand Oktober:<br/>
</span>
<span class="i6">ek dink, die mense vier<br/>
</span>
<span class="i0">Vir ewig in die hemel<br/>
</span>
<span class="i6">Oktobermaand soos hier!<br/>
</span>
<span class="i0">Wat wens jy meer as blomme,<br/>
</span>
<span class="i6">as helder dag en nag?<br/>
</span>
<span class="i0">Wat kan jy beter, mooier,<br/>
</span>
<span class="i6">of heerliker verwag?<br/>
</span><span class="x-ebookmaker-pageno" title="[Pg 15]"><a id="Page_15" title="[Pg 15]"></a></span>
</div><div class="stanza">
<span class="i0">Ek is nog in Oktober:<br/>
</span>
<span class="i6">my tuin is nog so groen,<br/>
</span>
<span class="i0">So wit met al wat mooi is,<br/>
</span>
<span class="i6">met bloeisels van lemoen,<br/>
</span>
<span class="i0">So pragtig in die môre.<br/>
</span>
<span class="i6">so heerlik in die aand!<br/>
</span>
<span class="i0">Ek is nog in Oktober,<br/>
</span>
<span class="i6">die mooiste, mooiste maand!<br/>
</span>
</div><div class="stanza">
<span class="i0">Wat gee ek om die winter?<br/>
</span>
<span class="i6">Wat praat jy nou van Mei?<br/>
</span>
<span class="i0">Wat skeel dit, as ons later<br/>
</span>
<span class="i6">weer donker dae kry?<br/>
</span>
<span class="i0">Ek is nou in Oktober,<br/>
</span>
<span class="i6">die mooiste, mooiste maand,<br/>
</span>
<span class="i0">Met elke dag so helder,<br/>
</span>
<span class="i6">so pragtig elke aand!<br/>
</span>
</div><div class="stanza">
<span class="i0">Viooltjies in die voorhuis,<br/>
</span>
<span class="i2">Viooltjies blou en rooi!<br/>
</span>
<span class="i0">Viooltjies orals op die veld,<br/>
</span>
<span class="i2">En orals, ai, so mooi!<br/>
</span>
<span class="x-ebookmaker-pageno" title="[Pg 16]"><a id="Page_16" title="[Pg 16]"></a></span></div></div>
<hr style="width: 35%;"/>
<h2 id="pgepubid00047"><a id="Aan_n_ou_Boek"></a>Aan 'n ou Boek.</h2>
<div class="poem"><div class="stanza">
<span class="i4">Op die solder, waar die rotte<br/>
</span>
<span class="i6">Hulle neste het gebou,<br/>
</span>
<span class="i4">Waar die vlermuise en motte<br/>
</span>
<span class="i6">Elke aand kommissie hou,<br/>
</span>
<span class="i0">Het ek jou gevinde, ou maat, en jou maters lê daar nou.<br/>
</span>
</div><div class="stanza">
<span class="i4">Voor ons voorgeslag gebore<br/>
</span>
<span class="i6">Was, het mense jou gelees;<br/>
</span>
<span class="i4">Monnik, ridder, lang tevore,<br/>
</span>
<span class="i6">Was met jou al maats gewees,<br/>
</span>
<span class="i0">En hul het hul siek gelag oor al jou vuur en al jou gees.<br/>
</span>
</div><div class="stanza">
<span class="i4">Baie jare al gelede<br/>
</span>
<span class="i6">Lê jy op die solder daar,<br/>
</span>
<span class="i4">Rustig in jou rus, tevrede<br/>
</span>
<span class="i6">Met jou lot, van jaar tot jaar.<br/>
</span>
<span class="i0">Ou maat, waarom het die rotte vir ons al jou gees gespaar?<br/>
</span>
<span class="x-ebookmaker-pageno" title="[Pg 17]"><a id="Page_17" title="[Pg 17]"></a></span></div></div>
<hr style="width: 35%;"/>
<h2 id="pgepubid00048"><a id="In_Amsterdam"></a>In Amsterdam.</h2>
<div class="poem"><div class="stanza">
<span class="i0">As ek vanaand so moedersiel<br/>
</span>
<span class="i2">Alleen hier by die vuurherd sit,<br/>
</span>
<span class="i0">Dan borrel my geheue op,<br/>
</span>
<span class="i2">En maak my hart en siel uit lid;<br/>
</span>
</div><div class="stanza">
<span class="i0">Dan dink ek aan die veld, en aan<br/>
</span>
<span class="i2">Die doringbome by die krans,<br/>
</span>
<span class="i0">Waar koggelmannetjies die son<br/>
</span>
<span class="i2">Hou vir 'n maat om mee te dans;<br/>
</span>
</div><div class="stanza">
<span class="i0">En aan die duine, waar die wind<br/>
</span>
<span class="i2">'n Wierook na die see toe waai,<br/>
</span>
<span class="i0">En aan die dam, waaroor die voëls<br/>
</span>
<span class="i2">So vrolik in die nessies swaai;<br/>
</span>
</div><div class="stanza">
<span class="i0">En aan die seekoegate, waar<br/>
</span>
<span class="i2">Die kafferskuil en ruigte groei—<br/>
</span>
<span class="i0">'n Donker groen die water oor,<br/>
</span>
<span class="i2">'n Tuin, wat nooit nie word gesnoei;<br/>
</span>
</div><div class="stanza">
<span class="i0">En aan die koppies, waar die son<br/>
</span>
<span class="i2">Ons Afrikaanse klippe soen.<br/>
</span>
<span class="i0">En aan ons ou Karoo, so mooi<br/>
</span>
<span class="i2">In al sy geil Oktober-groen!<br/>
</span>
</div><div class="stanza">
<span class="i0">En hier—hier waai die wind, en raas<br/>
</span>
<span class="i2">Die strate om my; karre dreun;<br/>
</span>
<span class="i0">Die trein daarbuite fluit en rook:<br/>
</span>
<span class="i2">Dis orals galm, en gons, en steun!<br/>
</span><span class="x-ebookmaker-pageno" title="[Pg 18]"><a id="Page_18" title="[Pg 18]"></a></span>
</div><div class="stanza">
<span class="i0">Dis alles oud, so aaklig oud,<br/>
</span>
<span class="i2">Die wye wêreld om my heen!<br/>
</span>
<span class="i0">Aghonderd jare praat met my—<br/>
</span>
<span class="i2">En tog—ek gril en voel alleen!<br/>
</span>
</div><div class="stanza">
<span class="i0">Ons kom van hier; ons wieg was hier,<br/>
</span>
<span class="i2">Of verder, in die suiderland—<br/>
</span>
<span class="i0">Hier, waar die Watergeuse was,<br/>
</span>
<span class="i2">Hier, waar die strate is half strand.<br/>
</span>
</div><div class="stanza">
<span class="i0">Ou Amsterdam, ou Amsterdam,<br/>
</span>
<span class="i2">Met al jou pronk, met al jou prag,<br/>
</span>
<span class="i0">Met al jou smeerge strate ook,<br/>
</span>
<span class="i2">Jy het nog oor my siel gesag!<br/>
</span>
</div><div class="stanza">
<span class="i0">Ek voel, as ek hier moedersiel<br/>
</span>
<span class="i2">Alleen so by die vuurherd sit,<br/>
</span>
<span class="i0">Wat jy nog vir ons nasie is—<br/>
</span>
<span class="i2">En kyk, my hart kom weer in lid!<br/>
</span>
</div><div class="stanza">
<span class="i0">Ons nasie? ag, die mense praat:<br/>
</span>
<span class="i2">Daar lê iets groots in woorde! Wat<br/>
</span>
<span class="i0">Gee ons die reg om groot te wees,<br/>
</span>
<span class="i2">Om saam te loop op so 'n pad?<br/>
</span>
</div><div class="stanza">
<span class="i0">Vir tagtig jare het hul hier<br/>
</span>
<span class="i2">Gestruikel in die duister rond,<br/>
</span>
<span class="i0">Die dyke oopgebreek, die see<br/>
</span>
<span class="i2">Gemaak tot bobaas van die grond,<br/>
</span>
</div><div class="stanza">
<span class="i0">Die land gedoop met vuur en bloed,<br/>
</span>
<span class="i2">Die klei vir elke huis deurwerk<br/>
</span>
<span class="i0">Met trane: so 'n stad sal staan<br/>
</span>
<span class="i2">Vir ewig—want die klei is sterk.<br/>
</span><span class="x-ebookmaker-pageno" title="[Pg 19]"><a id="Page_19" title="[Pg 19]"></a></span>
</div><div class="stanza">
<span class="i0">En elke duim van hierdie land<br/>
</span>
<span class="i2">Is duur gekoop met suur en smart;<br/>
</span>
<span class="i0">En elke morge is betaal<br/>
</span>
<span class="i2">Met stukkies van 'n mensehart:<br/>
</span>
</div><div class="stanza">
<span class="i0">Dit gee hul reg om trots te wees,<br/>
</span>
<span class="i2">Dit gee hul reg om nou te pronk,<br/>
</span>
<span class="i0">Al is dit lank gelede al,<br/>
</span>
<span class="i2">Al is die see weer in sy tronk.<br/>
</span>
</div><div class="stanza">
<span class="i0">En ons? ons wil 'n nasie wees!<br/>
</span>
<span class="i2">Ook agter ons lê vuur en bloed;<br/>
</span>
<span class="i0">Ook ons het vir ons land gestort<br/>
</span>
<span class="i2">'n See van trane: ja, dis goed!<br/>
</span>
</div><div class="stanza">
<span class="i0">Maar verder—wat? 'n Nasie word<br/>
</span>
<span class="i2">Nie somaar as die koring groot:<br/>
</span>
<span class="i0">Dit moet deur werk, deur vlyt, deur smart,<br/>
</span>
<span class="i2">Deur lewe ook word voortgestoot.<br/>
</span>
</div><div class="stanza">
<span class="i0">En as ek by die vuurherd sit<br/>
</span>
<span class="i2">En in die vlamme kyk, dan voel<br/>
</span>
<span class="i0">Ek in my siel, daar skort nog iets—<br/>
</span>
<span class="i2">Nog iets? nog iets?—'n hele boel!<br/>
</span>
</div><div class="stanza">
<span class="i0">Daarbuite spook die wind weer hard;<br/>
</span>
<span class="i2">Die vensters skudde: wat 'n nag!<br/>
</span>
<span class="i0">Ou Amsterdam, ou Amsterdam,<br/>
</span>
<span class="i2">Jy het nog oor my siel gesag!<br/>
</span>
<span class="x-ebookmaker-pageno" title="[Pg 20]"><a id="Page_20" title="[Pg 20]"></a></span></div></div>
<hr style="width: 35%;"/>
<h2 id="pgepubid00049"><a id="In_die_Boesmanland"></a>In die Boesmanland.</h2>
<div class="poem"><div class="stanza">
<span class="i0">Vaal rotse rondom, met vaal sand en klei,<br/>
</span>
<span class="i2">En boesmangras en varings, geel en groen—<br/>
</span>
<span class="i2">Wat 'n mooi wêreld hierdie! mooi geboen<br/>
</span>
<span class="i0">Deur die Natuur, en mooi ook deurgebrei<br/>
</span>
<span class="i0">Met bossies en met blomme! Dis vir my,<br/>
</span>
<span class="i2">Asof die son die wêreld self wil soen,<br/>
</span>
<span class="i2">En ook die sterre daaraan mee wil doen<br/>
</span>
<span class="i0">By nagtyd, as die veld sy sluier kry:<br/>
</span>
<span class="i0">Hier was my tuiste in my woeste jaar,<br/>
</span>
<span class="i2">Toe ek nog kind was, sonder pyn of vrees,<br/>
</span>
<span class="i5">Want ou Paaiboelie self was toe te klein!<br/>
</span>
<span class="i0">Al die rooi klippies het ek ingegaar,<br/>
</span>
<span class="i2">En al die varings was vir my gewees<br/>
</span>
<span class="i5">Maters, wat elke somer het verdwyn.<br/>
</span>
<span class="x-ebookmaker-pageno" title="[Pg 21]"><a id="Page_21" title="[Pg 21]"></a></span></div></div>
<hr style="width: 35%;"/>
<h2 id="pgepubid00050"><a id="Op_die_Kerkhof"></a>Op die Kerkhof.</h2>
<div class="poem"><div class="stanza">
<span class="i0">Eergister het ek na die plek gegaan,<br/>
</span>
<span class="i2">Daar waar die aalwyn en die varkblom bloei,<br/>
</span>
<span class="i2">Daar waar die doringboom nooit word gesnoei;<br/>
</span>
<span class="i0">Waar elke leiklip as 'n grafsteen staan.<br/>
</span>
<span class="i0">Dit was al laat, en om my het die maan<br/>
</span>
<span class="i2">'n Silwerlig versprei, soos, as jy roei,<br/>
</span>
<span class="i2">Die lang, blink sterre in die water groei.<br/>
</span>
<span class="i0">Die kerkklok het strak agter my geslaan,<br/>
</span>
<span class="i0">Ses, sewe, ag en neënuur, en nou<br/>
</span>
<span class="i2">Was alles weer heel stil. Ek dag, ek hoor<br/>
</span>
<span class="i4">Die aandgebed van elke mug en mot,<br/>
</span>
<span class="i0">Wat in die maanlig kom vergaadring hou:<br/>
</span>
<span class="i2">Hul sing en maak gegons, net soos 'n koor,<br/>
</span>
<span class="i4">As lofsang aan 'n onbekende God.<br/>
</span>
</div><div class="stanza">
<span class="i0">As ek nou eenmaal sterwe, as ek is<br/>
</span>
<span class="i2">'n Lyk, waarin geen asem en geen krag,<br/>
</span>
<span class="i2">Met hande sonder voelte, sonder mag,<br/>
</span>
<span class="i0">En met 'n oog, wat al sy glinstring mis—<br/>
</span>
<span class="i0">As ek so lê, en self niks kan beslis,<br/>
</span>
<span class="i2">Moet julle my nie uit die helder dag<br/>
</span>
<span class="i2">Wegslinger in 'n eindelose nag,<br/>
</span>
<span class="i0">Wat niks as my verwording vergewis;<br/>
</span>
<span class="i0">Want ek wil nie tot duister kerkers keer,<br/>
</span>
<span class="i2">Die noue graf vir ewig om my voel!<br/>
</span>
<span class="i4">Verbrand my liewers, dat ek boontoe rys,<br/>
</span>
<span class="i0">In vuur en vlam kan opklim tot die Heer,<br/>
</span>
<span class="i2">Deur al die wêreld se rumoer en woel,<br/>
</span>
<span class="i4">Tot oor die drimpel van die Paradys.<br/>
</span>
<span class="x-ebookmaker-pageno" title="[Pg 22]"><a id="Page_22" title="[Pg 22]"></a></span></div></div>
<hr style="width: 35%;"/>
<h2 id="pgepubid00051"><a id="In_ou_Booi_se_Pondok"></a>In ou Booi se Pondok.</h2>
<div class="poem"><div class="stanza">
<span class="i0">Outa Booi, die wind speel dapper,<br/>
</span>
<span class="i6">en dis bitter, bitter koud;<br/>
</span>
<span class="i0">Kyk, daarbuite spoel die bliksem<br/>
</span>
<span class="i6">al die wolke geel met goud;<br/>
</span>
<span class="i0">En jy bibber in jou bene,<br/>
</span>
<span class="i6">want jy is al baie oud.<br/>
</span>
</div><div class="stanza">
<span class="i0">Is daar plek, hier by jou vuurherd,<br/>
</span>
<span class="i6">waar 'n Kristenmens kan sit?<br/>
</span>
<span class="i0">Gooi nog hout daar op die kole,<br/>
</span>
<span class="i6">want jou as is amper wit:<br/>
</span>
<span class="i0">En die kou die gee jou sinkings,<br/>
</span>
<span class="i6">en dit trek jou been uit lid.<br/>
</span>
</div><div class="stanza">
<span class="i0">So! nou is ons lekker warm hier,<br/>
</span>
<span class="i6">Gee 'n kommetjie vir my<br/>
</span>
<span class="i0">Vol met koffie uit die kan daar,<br/>
</span>
<span class="i6">outa, aan jou regtersy:<br/>
</span>
<span class="i0">Ek hou baie van goei koffie—<br/>
</span>
<span class="i6">as ek dit maar nog kan kry.<br/>
</span>
</div><div class="stanza">
<span class="i0">Kom, vertel my uit die verte,<br/>
</span>
<span class="i6">toe jy nog 'n slafie was,<br/>
</span>
<span class="i0">Toe die oubaas jou verkoop het<br/>
</span>
<span class="i6">vir twee perde en 'n kas—<br/>
</span>
<span class="i0">Net soos jy nou self aan oubaas,<br/>
</span>
<span class="i6">vir sy looi, jou sakkie bas.<br/>
</span><span class="x-ebookmaker-pageno" title="[Pg 23]"><a id="Page_23" title="[Pg 23]"></a></span>
</div><div class="stanza">
<span class="i0">Was die mense toe so vroom al,<br/>
</span>
<span class="i6">as die mense is vandag?<br/>
</span>
<span class="i0">Het die boere toe die swartvolk,<br/>
</span>
<span class="i6">soos 'n boerplaas maar verpag?<br/>
</span>
<span class="i0">Het ons toe, soos nou, oor alles,<br/>
</span>
<span class="i6">wat belangryk is, gelag?<br/>
</span>
</div><div class="stanza">
<span class="i0">Was dit lekker in die dae?<br/>
</span>
<span class="i6">Was dit beter in die tyd?<br/>
</span>
<span class="i0">Was die ounooi regtig ounooi<br/>
</span>
<span class="i6">vir haar jong en vir haar meid?<br/>
</span>
<span class="i0">En die oubaas regtig oubaas?<br/>
</span>
<span class="i6">Was die wêreld al so wyd?<br/>
</span>
</div><div class="stanza">
<span class="i0">In die Kaap, daar lê 'n ketting—<br/>
</span>
<span class="i6">ja, dis oud, maar dis nog heel—<br/>
</span>
<span class="i0">In 'n kamer, swart en donker,<br/>
</span>
<span class="i6">van die aaklig ou Kasteel,<br/>
</span>
<span class="i0">Met 'n ring, wat vasgemaak was<br/>
</span>
<span class="i6">eertyds om 'n slaaf se keel.<br/>
</span>
</div><div class="stanza">
<span class="i0">Daar's 'n kats daar, en die plek nog,<br/>
</span>
<span class="i6">waar die galg gestaan het: ja,<br/>
</span>
<span class="i0">Onse ouers het geweet, hoe<br/>
</span>
<span class="i6">om te martel en te pla,<br/>
</span>
<span class="i0">Maar miskien ook baie beter,<br/>
</span>
<span class="i6">hoe om pyn en smart te dra.<br/>
</span>
</div><div class="stanza">
<span class="i0">Daar was reuse in die dae—<br/>
</span>
<span class="i6">ook al was die wêreld vaal,<br/>
</span>
<span class="i0">En al het ook daar die duiwel<br/>
</span>
<span class="i6">in die donker rondgedwaal,<br/>
</span>
<span class="i0">En so baie van die harte<br/>
</span>
<span class="i6">met sy nukkies opgesaal.<br/>
</span><span class="x-ebookmaker-pageno" title="[Pg 24]"><a id="Page_24" title="[Pg 24]"></a></span>
</div><div class="stanza">
<span class="i0">Daar was liefde toe, kennis—<br/>
</span>
<span class="i6">skoon ons nou daarmee so spot—<br/>
</span>
<span class="i0">Elke man was groot genoeg toe<br/>
</span>
<span class="i6">vir sy eie siel en lot,<br/>
</span>
<span class="i0">En ek glo nie, as 'n nasie<br/>
</span>
<span class="i6">was ons mense toe so vrot!<br/>
</span>
</div><div class="stanza">
<span class="i0">Ja, ek weet ons het gely toe—<br/>
</span>
<span class="i6">daar is altyd rou en pyn!<br/>
</span>
<span class="i0">Laat jou grootste vat maar ope,<br/>
</span>
<span class="i6">met jou beste, soetste wyn:<br/>
</span>
<span class="i0">Proe dit oor 'n maand, en waarlik,<br/>
</span>
<span class="i6">dit is amper nes asyn!<br/>
</span>
</div><div class="stanza">
<span class="i0">Kom daar ooit 'n kind ter wêreld,<br/>
</span>
<span class="i6">groei hy op en word hy droog,<br/>
</span>
<span class="i0">Sonder dat hy ooit sy trane<br/>
</span>
<span class="i6">het moet wegveeg uit sy oog?<br/>
</span>
<span class="i0">Ja, jy maak ook nie rosyntjies,<br/>
</span>
<span class="i6">wat sal goed bly sonder loog.<br/>
</span>
</div><div class="stanza">
<span class="i0">As 'n mens met vuur en vlamme<br/>
</span>
<span class="i6">tot sy gorrel volgeprop,<br/>
</span>
<span class="i0">Met 'n hoop op seker uitkoms,<br/>
</span>
<span class="i6">waar sy hart van helder klop,<br/>
</span>
<span class="i0">By die vuurherd sit te luister,<br/>
</span>
<span class="i6">op wat omgaan in sy kop,<br/>
</span>
</div><div class="stanza">
<span class="i0">Sonder bang te worde, sonder<br/>
</span>
<span class="i6">op sy hoop te struikel—staan<br/>
</span>
<span class="i0">Penorent, kordaat en wakker,<br/>
</span>
<span class="i6">as die wêreld ook vergaan,<br/>
</span>
<span class="i0">En die son word donker, duister,<br/>
</span>
<span class="i6">en nog donkerder die maan—<br/>
</span><span class="x-ebookmaker-pageno" title="[Pg 25]"><a id="Page_25" title="[Pg 25]"></a></span>
</div><div class="stanza">
<span class="i0">As 'n mens met ideale<br/>
</span>
<span class="i6">elke keer sy ideaal<br/>
</span>
<span class="i0">Sien verbygaan voor sy oë,<br/>
</span>
<span class="i6">nes 'n ster, wat skiet en straal<br/>
</span>
<span class="i0">Vir 'n oomblik in die hemel<br/>
</span>
<span class="i6">en dan in die see verdwaal,<br/>
</span>
</div><div class="stanza">
<span class="i0">Sonder vrees, vir wat sal worde,<br/>
</span>
<span class="i6">as die nag nog langer duur,<br/>
</span>
<span class="i0">As die wind nog kouer warrel,<br/>
</span>
<span class="i6">en die naglug trek so guur,<br/>
</span>
<span class="i0">As die lewe skyn so bitter,<br/>
</span>
<span class="i6">en die toekoms lyk so suur,<br/>
</span>
</div><div class="stanza">
<span class="i0">Sien hy nooit nie in die vuurherd,<br/>
</span>
<span class="i6">wat is groot en wat is klein—<br/>
</span>
<span class="i0">Nooit tevrede met die toekoms,<br/>
</span>
<span class="i6">nooit versadig met die wyn,<br/>
</span>
<span class="i0">Want die suiker is te suinig,<br/>
</span>
<span class="i6">en die drank smaak soos asyn.<br/>
</span>
</div><div class="stanza">
<span class="i0">Tog—daar is 'n toekoms altyd:<br/>
</span>
<span class="i6">waar vandag is opgeslaan,<br/>
</span>
<span class="i0">Daar op Golgotha, die kruise,<br/>
</span>
<span class="i6">sal die mense môre staan<br/>
</span>
<span class="i0">Rond die heiligdom van helde,<br/>
</span>
<span class="i6">wat alléén is voorgegaan.<br/>
</span>
</div><div class="stanza">
<span class="i0">Waar ons nou net bitter trane,<br/>
</span>
<span class="i6">klagte, sugte, smart gewaar—<br/>
</span>
<span class="i0">Waar die koringvelde kaal staan,<br/>
</span>
<span class="i6">en die droogte druk so swaar,<br/>
</span>
<span class="i0">Wys die toekoms diamante<br/>
</span>
<span class="i6">en die koring in die aar.<br/>
</span><span class="x-ebookmaker-pageno" title="[Pg 26]"><a id="Page_26" title="[Pg 26]"></a></span>
</div><div class="stanza">
<span class="i0">Jy was ketter nog eergister,<br/>
</span>
<span class="i6">en vanmôre is jy vroom!—<br/>
</span>
<span class="i0">Laat vanaand se melk maar stil staan,<br/>
</span>
<span class="i6">môre kry jy tog die room!<br/>
</span>
<span class="i0">Slaap gerus maar, slaap gerus maar,<br/>
</span>
<span class="i6">ja, hoe swaar ook is jou droom!<br/>
</span>
</div><div class="stanza">
<span class="i0">Jy was sondaar in jou sede—<br/>
</span>
<span class="i6">elke woord het jou gekwets:<br/>
</span>
<span class="i0">Vir die een was jy te nuut al,<br/>
</span>
<span class="i6">vir die ander ouderwets!<br/>
</span>
<span class="i0">Op jou siel is al jou smarte<br/>
</span>
<span class="i6">met jou lewenssuur geëts.<br/>
</span>
</div><div class="stanza">
<span class="i0">Jy was vyand vir jou vrinde:<br/>
</span>
<span class="i6">elke kêrel op die straat<br/>
</span>
<span class="i0">Het 'n broederlik berisping<br/>
</span>
<span class="i6">op jou wandel afgepraat.<br/>
</span>
<span class="i0">En die aakligste van almal,<br/>
</span>
<span class="i6">en die kwaaiste was—jou maat!<br/>
</span>
</div><div class="stanza">
<span class="i0">Ja, jou vader was 'n Boesman:<br/>
</span>
<span class="i6">en die volkies is nie mooi,<br/>
</span>
<span class="i0">Met 'n agterste, wat uitloop<br/>
</span>
<span class="i6">as 'n afgesakte kooi;<br/>
</span>
<span class="i0">En jyself is nie te ekstra<br/>
</span>
<span class="i6">as 'n spoghings, outa Booi!<br/>
</span>
</div><div class="stanza">
<span class="i0">Het hy ook 'n hart besit toe<br/>
</span>
<span class="i6">soos 'n witmens, en 'n stem?<br/>
</span>
<span class="i0">Was dit koddig, as hy sanik<br/>
</span>
<span class="i6">soos 'n strandmol in die klem,<br/>
</span>
<span class="i0">Of 'n wawiel op die hoogte,<br/>
</span>
<span class="i6">wat geskraap word deur die rem?<br/>
</span><span class="x-ebookmaker-pageno" title="[Pg 27]"><a id="Page_27" title="[Pg 27]"></a></span>
</div><div class="stanza">
<span class="i0">Hy was mens—miskien 'n reus ook,<br/>
</span>
<span class="i6">want 'n siel is nie so klein<br/>
</span>
<span class="i0">As 'n vlees-en-bene liggaam,<br/>
</span>
<span class="i6">ook al is dit nog so fyn:<br/>
</span>
<span class="i0">Ag, 'n liggaam dra maar laste,<br/>
</span>
<span class="i6">en 'n siel die dra mos pyn!<br/>
</span>
</div><div class="stanza">
<span class="i0">Wat is van jou pa geworde?<br/>
</span>
<span class="i6">As hy reus was, is hy nog;<br/>
</span>
<span class="i0">As hy dwergie was—soos ons nou—<br/>
</span>
<span class="i6">ja, dan was hy maar 'n bog.<br/>
</span>
<span class="i0">Hy was Boesman, skelm en deugniet—<br/>
</span>
<span class="i6">ja, maar mens dit was hy tog!<br/>
</span>
</div><div class="stanza">
<span class="i0">Maar wat lol ons met die Boesmans,<br/>
</span>
<span class="i6">wat tog almal heidens was?<br/>
</span>
<span class="i0">Hulle moet vir hulle toekoms<br/>
</span>
<span class="i6">selwers maar het opgepas.<br/>
</span>
<span class="i0">Is dit onse skuld, die volkies<br/>
</span>
<span class="i6">is vergaan soos droë gras?<br/>
</span>
</div><div class="stanza">
<span class="i0">Vra jouselwe, as jy moeg word,<br/>
</span>
<span class="i6">en die wêreld is so stil,<br/>
</span>
<span class="i0">Wat jou lot is, wat jou toekoms:<br/>
</span>
<span class="i6">is dit God die Heer se wil,<br/>
</span>
<span class="i0">Dat 'n nasie uit sal sterwe,<br/>
</span>
<span class="i6">of maar die Natuur se gril?<br/>
</span>
</div><div class="stanza">
<span class="i0">Weet jy seker, wat beslis is?<br/>
</span>
<span class="i6">of daar ooit beslissing is?<br/>
</span>
<span class="i0">Wie vertel jou, as jy raak skiet?<br/>
</span>
<span class="i6">Wie vermaan jou, as jy mis?<br/>
</span>
<span class="i0">Sal jy alles weet, of niks nie,<br/>
</span>
<span class="i6">as jy lyk is in 'n kis?<br/>
</span><span class="x-ebookmaker-pageno" title="[Pg 28]"><a id="Page_28" title="[Pg 28]"></a></span>
</div><div class="stanza">
<span class="i0">Arrie, outa, dit word koud hier,<br/>
</span>
<span class="i6">en jou stories maak my vaak.<br/>
</span>
<span class="i0">Jou goei koffie is verbrand, glo,<br/>
</span>
<span class="i6">want dit het 'n bitter smaak.<br/>
</span>
<span class="i0">Dit word tyd dat ons goeien-nag sê,<br/>
</span>
<span class="i6">eer jy van jou draad afraak.<br/>
</span>
</div><div class="stanza">
<span class="i0">Kleiner, kleiner, en nog kleiner—<br/>
</span>
<span class="i6">dis verdrietig, maar dis waar—<br/>
</span>
<span class="i0">Word ons as die jare omgaan;<br/>
</span>
<span class="i6">en ons het maar nog een snaar,<br/>
</span>
<span class="i0">Om ons deuntjie op te speel, en<br/>
</span>
<span class="i6">ag, die een is amper klaar!<br/>
</span>
</div><div class="stanza">
<span class="i0">Maak die deur maar toe, en sê maar,<br/>
</span>
<span class="i6">soos ek sê vir jou, goeien-nag!<br/>
</span>
<span class="i0">Gaan maar slaap nou, net soos ek ook,<br/>
</span>
<span class="i6">outa! Slaap, en droom, en wag<br/>
</span>
<span class="i0">Tot die skemer in die ooste<br/>
</span>
<span class="i6">sê, dis weer 'n nuwe dag.<br/>
</span>
<span class="x-ebookmaker-pageno" title="[Pg 29]"><a id="Page_29" title="[Pg 29]"></a></span></div></div>
<hr style="width: 35%;"/>
<h2 id="pgepubid00052"><a id="Die_Verkleurmannetjie"></a>Die Verkleurmannetjie.</h2>
</body></html>
