<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Die Prosa Van Die Twede Afrikaanse Beweging, by Pieter Cornelis Schoonees
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="poem"><div class="stanza">
<span class="i0">Hy tok-tok, hy tok-tok,<br/>
</span>
<span class="i0">Hy tok-tok, hy tok-tok, ens. ens.<a id="FNanchor_128_128"></a><a class="fnanchor pginternal" href="4998225955431426220_18203-h-4.htm.html#Footnote_128_128">[128]</a><br/>
</span>
</div></div>
<p>Dit is die enigste ritme, wat daar in Von Wielligh se <span class="x-ebookmaker-pageno" id="pgepubid00119" title="[Pg 83]"><a id="Page_83" title="[Pg 83]"></a></span>
prosa is. Gevoel
vir die klankwaarde van woorde, vir die fyner modulasies, vir die mooi
melodie van glydende woordereekse besit hy nie. Ewe geduldig stryk hy sy
ramkie en op die eentonige deun "kerf" hy riel na riel uit. Dit is die
totaalindruk. In <i>Jakob Platjie</i> word ons af en toe deur 'n mooi
klankeffek verras en ook in die <i>Boesman-</i> en <i>Diere-Stories</i>, maar in
<i>Huis en Veld</i> dreun die dowwe preektoon dwarsdeur.</p>
<p>Herhaling van dieselfde woorde is 'n vaste kenmerk van sy styl. "As 'n
man wild na huis bring, dan word die afgekoude <i>bene</i> 'n entjie van die
deur van sy hut op 'n hopie ge<i>gooi</i>. So het elke man in die kraaltjie
sy eie <i>been</i>hopie. Die af<i>geëte bene</i>, so lank <i>geëet word, word</i> in
die hol bak van die bors<i>been</i> van 'n volstruis geplaas. Is daardie
<i>been</i>skottel vol <i>bene</i>, dan word dit na die <i>been</i>hopie gedra en daar
neerge<i>gooi</i>." (<i>Boesman-Stories</i> III p. 34-35.) En so gooi Von Wielligh
nog 'n paar paragrawe aldeur <i>bene</i> op die <i>beenhopie</i>, totdat dit 'n
berg word! In <i>Huis en Veld</i> (p. 145) kom behalwe ander herhalings voor:
herstel—stel—stel, alles in een paragrafie.<a id="FNanchor_129_129"></a><a class="fnanchor pginternal" href="4998225955431426220_18203-h-4.htm.html#Footnote_129_129">[129]</a></p>
<p>"Onder sy aanvoer kom hul altyd vier<i>kant</i> veilig ander<i>kant</i> uit"
(t.a.p., p. 67). "Dit het Daan gesê, en hy gaan toe op 'n verraderlike
blok <i>sit</i>, wat sy plesier daarin vind om óm te slaan en die een wat
daarop wou <i>sit</i>, nog die moeite te gee om dit weer met sukkel in ewewig
op die grond te plaas en dan daarop te <i>sit</i>, met meer aandag wat onder
as wat voor die <i>sit</i>ter plaasvind" (t.a.p., p. 24). Afgesien van die
storende herhaling is dit seker besonder lompe styl. En sulke voorbeelde
is daar soos bossies!<a id="FNanchor_130_130"></a><a class="fnanchor pginternal" href="4998225955431426220_18203-h-4.htm.html#Footnote_130_130">[130]</a></p>
<p>Met nog een tok-tok-deuntjie kan ons volstaan. <i>"Daar</i> was nie <span class="x-ebookmaker-pageno" id="pgepubid00120" title="[Pg 84]"><a id="Page_84" title="[Pg 84]"></a></span>
lopende
<i>water</i> in die <i>kloof</i> nie; alleen was <i>daar</i> 'n gat <i>water</i> onder 'n
<i>water</i>val. <i>Daar</i> was geen ander ingang tot die <i>kloof</i> as van onder af
nie. Ons vind die dooie kalf bo in die <i>kloof</i> digteby die <i>water</i>val en
<i>daar</i> het ons die slag<i>yster</i> gestel soos dit behoort te wees, sonder
die <i>yster</i> aan iets vas te maak—anders draai die tier sy poot <i>daar</i>in
af. Lê die <i>yster</i> los, dan kan hy wel 'n entjie <i>daar</i>mee stap, dog van
ontvlug is glad geen sprake nie, <i>daar</i> die <i>yster</i> te <i>swaar</i> aan sy
seer poot hang." (<i>N. Seeling</i> p. 77-78.) "Ma, Pa vra of Ma nie Pa se
osse na die wa sal laat ja nie?" is kindergestamel van dieselfde
klankwaarde.</p>
<p>Vir kombinasies van verwante gedagtes is Von Wielligh baie lief en
dikwels gee hy <i>in aliis verbis idem</i>. "Dit vul ons hart egter <i>met
blydskap</i> om <i>met vergenoegdheid</i> 'n terugblik te mag werp ... (<i>Eerste
Skrywers</i> p. 7); "Maar gelukkig het 'n <i>verwydering</i> van liefde en
vrindskap die lede nie van mekaar kon <i>skei</i> nie. Vrinde as altoos!"
(t.a.p., p. 49)—wat onsin is! "Hulle (verstaan: die Engelse) beskik oor
wêreldberoemde skrywers en <i>vertalings uit ander tale"</i> (t.a.p., p. 91);
"<i>Hy het</i> die Britse gesag <i>verlaat en vaarwel gesê</i>, en met sy Groot
Trek <i>het hy</i> in 1836 die Kolonie <i>verlaat</i> ..." (t.a.p., p. 103); "'n
lappies dorp <i>van tente</i> of 'n blikkies dorp <i>van sinkhuise</i>" (<i>H. en
V.</i>, p. 111); "<i>Rusteloosheid</i> egter gun hom <i>geen rus</i> nie"<a id="FNanchor_131_131"></a><a class="fnanchor pginternal" href="4998225955431426220_18203-h-4.htm.html#Footnote_131_131">[131]</a>
(t.a.p., p. 6); "die renbaan het Freddie se beurs omgedop, <i>sodat die
binnekant nou buite sit</i>" (t.a.p., p. 128); "alles natuurlik onder vier
oë <i>en in diepe vertroue"</i> (<i>J. P.</i> p. 94); "Die trekboere het in tente,
maar liefs <i>by voorkeur</i> in matjieshuise gewoon" (t.a.p., p. 92); "die
man se lyf was amper kaal en <i>met min klere bedek</i>" (<i>Boesman-Stories</i> I,
p. 148). Dieselfde neiging om tog maar veral niks aan die fantasie van
die leser oor te laat nie blyk ook uit tal van nuttelose opmerkings by
die <i>Boesman-Stories</i>. Die tietel van No. 58 in deel III lui: "Nog meer
oor Bygeloof" terwyl die <i>Opmerking(s)</i> ons nog ewe deftig verseker: "In
hierdie Verhaal sal ons nog meer vertel oor die bygelofies van
Boesmans"! By No. 53 en elders gaan dit net so!<span class="x-ebookmaker-pageno" id="pgepubid00121" title="[Pg 85]"><a id="Page_85" title="[Pg 85]"></a></span>
</p>
<div class="poem"><div class="stanza">
<span class="i0">Ick sie: geen dingh en is soo kleyn,<br/>
</span>
<span class="i0">Of 't gaet u tot het innigh breyn:<br/>
</span>
<span class="i0">Geen dit of dat, geen boere-schuyt,<br/>
</span>
<span class="i0">Of gy en treckt er voordeel uyt.<a id="FNanchor_132_132"></a><a class="fnanchor pginternal" href="4998225955431426220_18203-h-4.htm.html#Footnote_132_132">[132]</a><br/>
</span>
</div></div>
<p>As Von Wielligh in die sewentiende eeu geleef 't sou hy seker 'n tiental
emblematabundels geskryf 't. Wat van Vader Cats geseg is, geld ook van
hom: "Niets is hem te gering; geen afstand is hem te groot, geen
combinatie te zonderling; zijn blik volgt de vloo, dwaalt van de oester
tot het haantje van den toren."<a id="FNanchor_133_133"></a><a class="fnanchor pginternal" href="4998225955431426220_18203-h-4.htm.html#Footnote_133_133">[133]</a> "De voorstellingen (in Sinne- en
Minnebeelden) zijn meerendeels ontleend aan het dagelijksch leven; een
doorgehakte paling welks twee deelen zich zoeken te vereenigen, een
brandend hout en een mooi meisje, eene papegaai in een kooi, een
spinneweb, een windhaan, een rattenval, een bordurende juffer ...
verwelkte rozen, een vlinder, eene fuik, enz."<a id="FNanchor_134_134"></a><a class="fnanchor pginternal" href="4998225955431426220_18203-h-4.htm.html#Footnote_134_134">[134]</a></p>
<p>"Frans weer was soos sodawater: druk jy die prop in, dan bruis dit, maar
die gas is gou uitgekook. Gou driftig, maar gou weer goed." (<i>H. en V.</i>,
p. 14.) Met 'n mooi plaatjie daarby sou dit 'n goeie <i>sinnebeeld</i> wees.
Cats redivivus, maar dan tog in onderbaadjiesak-formaat, want van sy fyn
vertellerstalent is daar by Von Wielligh weinig te bespeur. Dit is
bekend, dat Cats twistery tussen man en vrou verdedig deur daarop te
wys, dat 'n braakmiddel af en toe goed is vir die maag. Dit is wel iets
na Von Wielligh se smaak: "Om iemand kwaai woorde toe te voeg, of om hom
<i>vomitief</i> in te gee, kan jy iets onaangenamer terug verwag" (<i>H. en
V.</i>, p. 88). Dieselfde skerp "tegenstelling van verheven en plat" wat by
Cats so 'n komiese indruk maak, tref ons ook by Von Wielligh aan. As
Cats bevoorbeeld wil duidelik maak, dat die gedrag van iedere vryer
noukeurig ondersoek word, dan sê hy:</p>
<div class="poem"><div class="stanza">
<span class="i0">Een vryer moet het lyf als op de rooster leggen,<br/>
</span>
<span class="i0">Om daer, gelyck een worst, te worden omgewent,<br/>
</span>
<span class="i0">Totdat men aen den reuck syn roet (vet) en reuzel kent.<a id="FNanchor_135_135"></a><a class="fnanchor pginternal" href="4998225955431426220_18203-h-4.htm.html#Footnote_135_135">[135]</a><br/>
</span>
</div></div>
<p><span class="x-ebookmaker-pageno" id="pgepubid00122" title="[Pg 86]"><a id="Page_86" title="[Pg 86]"></a></span>
Von Wielligh verklaar met groot erns: "... so nutteloos as 'n horlosie
sonder wysters, of so onhoubaar as 'n mosterd-pleister onder 'n hond se
bors, net so sal die samelewing op aarde sonder vrouens wees." (<i>H. en
V.</i>, p. 121).</p>
<p>"Zeker, Potgieter had gelijk toen hij, met het oog op Huygens, zeide dat
voor den waren dichter niets te laag is om het tot zich op te beuren.
<i>Indien</i> de dichter het lage dan ook maar opbeurt. Dat doet Cats zelden.
Gewoonlijk bukt hij zich of hurkt er bij neer ... Liefst houdt hij zich
bij het dagelijksch leven; maar het dagelijksche wordt licht
alledaagsch, het alledaagsche staat niet ver van het platte, het platte
daalt gaarne af tot het ruwe."<a id="FNanchor_136_136"></a><a class="fnanchor pginternal" href="4998225955431426220_18203-h-4.htm.html#Footnote_136_136">[136]</a> So gaan dit ook met Von Wielligh.
Dat hy sy boere ens. van die ou dae, beelde ontleen aan hul daelikse
bedryf laat gebruik, is goed gesien. As Frans die slagter b.v. in <i>Huis
en Veld</i> na aanleiding van 'n opmerking dat gebrekkige en sieklike mense
nie behoort te trou nie sê: "Dus hulle is van egtelike Liefde
uitgesluit. Hul moet hulle geluk in Vrindskap gaan soek—en is stompoor
gesny en op die stoppelland geja." (p. 16), dan tiepeer dit meteens die
man se hele persoonlikheid. Willie se grappie: "Ons het die ou jaar net
vandag nog aan die puntjie van sy stert, vannag glip hy hand uit en
slaan bolmakiesie oor die afgrond van die verlede" (p. 47) pas mooi in
die koffiedrink-atmosfeer. Maar wanneer Dolf se vrou in volle geselskap
sê: "dan maak Ma eers goed vuur op hulle asplekke" (p. 74), stap sy oor
die grense van alle welvoeglikheid. Von Wielligh moet bedenk, dat wat
uitstekend pas in <i>Jakob Platjie</i> nie orals kan gebruik word nie. Koos
Fonk se mikstuur "maak vrolik en olik en dan moet daar weer van die hond
se hare gehaal worde om op die hond se bytplek te sit" (p. 81). Sina is
"vir die tronk so bang ... as 'n bobbejaan vir die hits van 'n gloeiende
yster" (p. 5)—dit is raak opmerkings, wat ons dadelik as psigologies
juis voel. Maar ongelukkig het die Hotnot-Griekwa-Boesman-suurdesem deur
<i>al</i> Von Wielligh se werk getrek. Dolf se "beskouing omtrent sake het
nie dieper ingedring as 'n speld in 'n aap se <span class="x-ebookmaker-pageno" id="pgepubid00123" title="[Pg 87]"><a id="Page_87" title="[Pg 87]"></a></span>
duim nie" (<i>H. en V.</i>, p.
13); sy gestalte "laat iemand aan 'n bobbejaanpaal dink ... terwyl Frans
iemand aan 'n ronde-rib skapie herinner" (p. 13)<a id="FNanchor_137_137"></a><a class="fnanchor pginternal" href="4998225955431426220_18203-h-4.htm.html#Footnote_137_137">[137]</a>; Hessie "kielie 'n
kort stukkie op die klavier" af (p. 36); Dolf lyk "net verspot ... asof
hy te veel galsterige varkspek geëet het" (p. 97) en in <i>Staan jou Man</i>
sit "algar ... by hierdie tyd soos paddas danig erg van die gemmerbier
opgeblaas" (p. 61); "Die son steek asof hy Fant in 'n groot stuk kaiings
wou opsmelt" (p. 18); Soekie Grasman is "so grappig dat hy 'n hele vrag
ape van lag sal laat uitskater" (p. 104) en druk Sytjie "om haar
beenderige ribbe" (p. 131); "M.A. en B.A.-tietels was vir hulle net
soveel wêrd as 'n broeksak vir 'n hond" (p. 149); "ons almal weet dat
die troos wat hieraan ontleen is, maar altyd 'n handvol vlieë bly" (p.
244). Met sulke beelde sal Von Wielligh seker die outas en aias in die
kombuis laat lag.<a id="FNanchor_138_138"></a><a class="fnanchor pginternal" href="4998225955431426220_18203-h-4.htm.html#Footnote_138_138">[138]</a></p>
<p>Met eienaardige logika probeer hy om die plat taal van die <i>Patriotters</i>
goed te praat: "'n Fout werd gevinde met die Eerste Skrywers, dat hul
ongekuiste taal gebruik het. Maar dit vind 'n mens by die eerste
skrywers van alle volke en die rede is hierin te soek: dat as iemand van
'n vlooi praat, dan is dit onbeskaaf, maar hy mag wel van 'n vlieg
praat. Dis niks om van 'n koei te praat nie; maar pas op om van 'n bul
te praat. Iemand kan sê: "dis leuenagtig"; maar "<i>dis waaragtig</i>" dan is
dit vloek. In die opvoeding word hom geleer wat te sê en nie te sê nie.
Dus hy word geleer hoe om in die sitkamer te praat. Alle dinge is
geoorloof; maar alle dinge is nie oorbaar nie". (<i>Eerste Skr.</i>, p. 38.)
Met iemand wat hom van sulke argumente bedien, val daar nie te redeneer
nie.<a id="FNanchor_139_139"></a><a class="fnanchor pginternal" href="4998225955431426220_18203-h-4.htm.html#Footnote_139_139">[139]</a> Dat "die eerste skrywers van alle volke" hul van ongekuiste
taal bedien het, is 'n bewering wat stellig onwaar is in sy
algemeenheid; <span class="x-ebookmaker-pageno" id="pgepubid00124" title="[Pg 88]"><a id="Page_88" title="[Pg 88]"></a></span>
bowendien kan die gebruik daarvan in die negentiende eeu
beswaarlik geregverdig word deur 'n vergelyking met toestande van vyf of
ses eeue terug.</p>
<p>In sy studie <i>Ons Geselstaal</i> verklaar Von Wielligh: "Dog iemand wat
regtig meen om suiwer Afrikaans te bestudeer, moet peil tot die bodem om
die Afrikaanse gedagtegang baas te raak. Hiervoor lewer Plat Taal ons 'n
uitstekende geleentheid om te leer hoe woorde van suiwer gehalte te
vorm. Dit wil sê, as ons meester van die Afrikaanse Plat Taal is, dan
besit ons die sleutel om woorde van 'n hoë gehalte te smee; besit ons
dan sulke doeltreffende woorde, dan word praalskrif op suiwer grondslae
vir ons so duidelik as die son aan die hemel—altyd opklim, opklim tot
die hoogste sport."<a id="FNanchor_140_140"></a><a class="fnanchor pginternal" href="4998225955431426220_18203-h-4.htm.html#Footnote_140_140">[140]</a> Von Wielligh is hier ongetwyfeld op die regte
spoor, al raak hy ook verward in sy beeldspraak. Met <i>plat taal</i> bedoel
hy blykbaar die geselstaal van die onderste lae van die samelewing, wat
volstrek nie noodwendig plat is nie, terwyl onder <i>praalskrif</i>, taal van
letterkundige gehalte moet verstaan word. As Von Wielligh dus bedoel dat
die kunstenaars die volkstaal moet beluister, dan gee hy 'n raad wat
baie groot skrywers van alle volke gevolg het. Dit is bekend hoe Vondel,
Hooft, Brederoo en ander sewentiende-eeuers gedurende die wordingsproses
van die Neerlandse taal geput 't uit die sappige volkstaal. Hooft sê in
'n brief van 1630: "Verworpelingen van woorden van straet op te raepen
ende doen dienen daar ze deugen, al was 't onder de edelen, daer kan men
eer af hebben". Van Vondel vertel G. Brandt: "Om op elke stof en zaak de
rechte spreekwysen te vinden, onderzocht hy, by allerley slagh van
menschen, wat Duitsche woorden elk ontrent zyn werk, handteering en
kunst gebruikte. De landtluiden vraagde hy, hoe sy spraaken ontrent den
landtbou, en hoe ze 't geen daar toebehoorde noemden, en uitdrukten.
Ontrent den huisbou vraagde hy op gelyke wyse de timmerluiden en
metzelaars: ontrent de zeevaart en 't scheepstuig <span class="x-ebookmaker-pageno" id="pgepubid00125" title="[Pg 89]"><a id="Page_89" title="[Pg 89]"></a></span>
de zeeluiden; ontrent
de schilderkunst, en wat daartoe hoorde, de schilders: en zoo voort
ontrent alle ander bedryf, wetenschappen en kunsten. Dit strekte tot
opbou der taale en om van al wat hem voorquam met woorden die de zaake
eigen waaren te spreken."<a id="FNanchor_141_141"></a><a class="fnanchor pginternal" href="4998225955431426220_18203-h-4.htm.html#Footnote_141_141">[141]</a> Dit is presies wat Von Wielligh met groot
ywer en toewyding gedoen het en die uitkomste van sy jarelange ondersoek
is dikwels verrassend. Maar dit is van meer belang vir die taalwetenskap
as vir die letterkunde, omdat Von Wielligh geen kunstenaar is nie, wat
uit sy versamelde gegewens 'n werk van skoonheid kan skep. Hy is
eenvoudig 'n belangstellende leek, wat hom verlustig in die "raak
kolskote"<a id="FNanchor_142_142"></a><a class="fnanchor pginternal" href="4998225955431426220_18203-h-4.htm.html#Footnote_142_142">[142]</a> van die "spraakmakende gemeente", wat "sy lag nie kan
bedwing vir die raaksê-uitdrukkings"<a id="FNanchor_143_143"></a><a class="fnanchor pginternal" href="4998225955431426220_18203-h-4.htm.html#Footnote_143_143">[143]</a> van die volksvernuf nie. As hy
binne "die grense van sy eie ploegland"<a id="FNanchor_144_144"></a><a class="fnanchor pginternal" href="4998225955431426220_18203-h-4.htm.html#Footnote_144_144">[144]</a> bly, en die gesprekke van
eenvoudige volkstiepes of inboorlinge weergee, bereik hy dikwels 'n mooi
effek, maar sodra hy hom "werp op die vleuels van praalskrif" dan gee
dit 'n lelike misoes af. Van sy fyn opmerkingsgawe waar dit dinge uit
die alledaagse lewe geld, uit die boerebedryf en jagveld getuig byna
iedere pagina van sy werk. Ook die gewoontes van die diere het hy ywerig
bespied. Hy het honderdmaal geluister na geselsery oor "pynplekkies en
weersgesteldheid"<a id="FNanchor_145_145"></a><a class="fnanchor pginternal" href="4998225955431426220_18203-h-4.htm.html#Footnote_145_145">[145]</a>, hom "knippeldik" versadig aan die kwinkslae en
"pittige" gesegdes van eenvoudige siele, wat jarelank in die veld- en
woestyneensaamhede rondgeswerf het. Daarom is daar in sy beeldspraak so
dikwels 'n plat-by-die-grondse geestigheid, 'n kombuisagtige bysmakie,
daarom verlustig hy hom in bywonergrappies.</p>
<p>Wanneer hy binne "die grense van sy eie ploegland" bly, dan is sy
beeldspraak ook baie beter as die van sy "praalskrif". Ter tiepering 'n
paar voorbeelde: "Mog daar 'n verskilletjie ontstaan, word dit so gou
doodgedruk as die vonkie wat val op 'n pyproker se broek (<i>H. en V.</i>, p.
15); <span class="x-ebookmaker-pageno" id="pgepubid00126" title="[Pg 90]"><a id="Page_90" title="[Pg 90]"></a></span>
"Niemand kry die eer om hom te fop nie; hy lê altyd vir hulle
klaar, nes 'n haas wat met sy oop oë slaap, of nes 'n ystervark met sy
skerp penne, na die bedrieër toe." (<i>S. j. M.</i>, p. 68.) "Vat hom aan sy
hakskeen, en jy kry 'n terugskop met die polvy van 'n velskoen, waarin
'n nommer-12-voet sit, om jou maagpyn en winduit op jou hurke te bring;
dan pak hy die parmant aan die arms, ... stamp hom nes 'n karringstaf op
en af, tot hy hik." (id., p. 12); "Daarom het al die mans in daardie dae
nes spinnekoppe gelyk wat tot agter hulle nekke oopgeboener was." (id.,
p. 6); "Fant het net soos iemand wat korhaan jag, om en om Sytjie gestap
tot sy gaan sit, toe korrel hy" (id. p. 229); "Wie sy ou steeks perd,
wat gewoonlik agteruitbeur as daar seekoegate agter is, verruil vir 'n
ander wat gewoonlik die vaart neem as daar miershope en slote voor is,
weet bepaald dat hy deurgaans in die midde van onsekerheid verkeer."
(id., p. 239). Rosa "sal haar laaste seep uitleen en dan haarself met 'n
baksteen skrop" (<i>Jakob Platjie</i>, p. 166). Abdol maak geld "soos
gemaalde koffie uit 'n meul." (id., p. 71.) "Oom, my bokke is regtig
mooi—hulle kloue kraak nes blinkleer stewels as hul so rondstap." (id.,
p. 57.)</p>
<p>Wanneer Von Wielligh nou sulke uitdrukkings gebruik, dan bly hy binne sy
eie ervaringssfeer en ofskoon daar geen sprake is van digterlike siening
nie, voel ons direk dat alles eg en deurleefd is. Maar te dikwels
vergeet hy dat die lekker-gesels-praatjies om die wagvuurtjie in die oop
veld sleg pas in die sitkamer en dan verspreek hy hom lelik. So lank as
hy nog by die wagvuurtjie bly, kan ons soms met genoege luister na sy
jaganekdotes en vertellings van die ou dae, dan hinder sy gekruide styl
ons nie, omdat dit so innerlik-eg is, so getuig van intieme omgang met
die natuur in sy oer-staat. Maar sodra hy die sitkamer binnestap, begint
hy op onnatuurlike toon te preek,—dan rek hy "'n taai-tammeletjie so
lank uit as (hy) kan"<a id="FNanchor_146_146"></a><a class="fnanchor pginternal" href="4998225955431426220_18203-h-4.htm.html#Footnote_146_146">[146]</a> en jaag die geselskap uitmekaar deur sy
"pittige plat taal". Die gedurige botsing tussen sy natuurlike
geselsstyl en sy onegte "praalskrif", wat hom <span class="x-ebookmaker-pageno" id="pgepubid00127" title="[Pg 91]"><a id="Page_91" title="[Pg 91]"></a></span>
verlei tot 'n ridikule
vermenging van hoog en laag is juis wat ons kriewelrig maak.</p>
<p>By die bespreking van <i>Huis en Veld</i> is aangetoon, dat hy <i>Kleopas
Kipie</i> maklik uitstof, wanneer hy sy sondagse manel aantrek. Dan word hy
gewoonlik onverstaanbaar in sy geaffekteerde hoogdrawendheid. "Met hulle
(die Trekkers) aangesigte na die noorde gekeerd, dwaal hulle dáár ver in
die suide op die agtergrond en sit op die verlede te broei. Die verlede
is vir vleis en bloed onnaakbaar; dog ons herinneringe, nes 'n
vliegtuig, is in staat om ons uit die deinsige hoogte op ons ou
dwaalplekke te laat neerkyk. Hulle sien uit hulle voëlvlug die ouderlike
woning, waarin hul die besitters van lewe met sy worstelinge geword het;
hulle sien die speelplekke met die waentjies en poppe wat hul
verbeeldingskrag gevoed en uitgeswel het, om deur bespieëling die weg
van toepassing te volg; ... Daarop keer die herinnering langsaam terug
... tot waar hul daardie aand gesit het. Dan lei Herinnering hul tot
onder die uitgebreide vleuels van Hoop, wat hul aan die hand vat ..."
(<i>S. j. M.</i>, p. 282-283). Dit is seker nie moontlik om meer "vishoekvas
in die spinnerakke"<a id="FNanchor_147_147"></a><a class="fnanchor pginternal" href="4998225955431426220_18203-h-4.htm.html#Footnote_147_147">[147]</a> van jou verbeelding te raak nie, om nou 'n
tiepiese Von Wiellighaanse uitdrukking te gebruik. Eers <i>dwaal</i> die
Trekkers, dan <i>sit</i> hul "op die verlede te broei". Hul herinnering word
met 'n vliegtuig vergelyk; die vliegtuig kry 'n hand wat deur die
gevleuelde Hoop gevat word! Hiermee kan vergelyk word <i>Eerste Skrywers</i>,
p. 106: "Die heldemoed van die Afrikaner daar aan die dag gelê, het die
sluise van nasionale ontwaking oopgetrek; want die volk werd daarvoor
intyds ryp gemaak, sodat die verrassing nie as 'n onweerslag op hulle
gekom het nie."</p>
<p>In die voorwoord van <i>Huis en Veld</i> kom nog 'n voorbeeld van verwarde
beeldspraak voor: "Hierdie swakke poging, deur ons aan die hand gegryp
om 'n druppeltjie in die emmer te laat val—is dit mis, dan is dit
mis,—is die uitvloeisel van 'n dryfveer, wat ons aanspoor, nie alleen
die skouer teen die wiel te sit nie, maar om <span class="x-ebookmaker-pageno" id="pgepubid00128" title="[Pg 92]"><a id="Page_92" title="[Pg 92]"></a></span>
ook volhardend ons hele
gewig daarop te werp. Ons mog in die voorreg deel om vanaf 1875 as
handlanger en baksteen-aangeër met die opbou van ons Afrikaanse
taalgebou mee te help ..." Sulke voorbeelde is daar baie in Von Wielligh
se werk.</p>
<p>As voorbeeld van die komiese effek veroorsaak deur die teenstelling van
sy gewone en kamma-verhewe styl kan die volgende uit die twede paragraaf
van <i>Eerste Skrywers</i> (p. 1) dien: "Graag het ons gesien dat 'n
bevoegder lid ... sy kop oor die onderdeur van ons hartbeeshuis gesteek
het om te antwoord op die herhaalde aanklop." Maar dan word hy meteens
deftig: "Broeders en Susters! Blyhartig werp ons vir ons op die vleuels
van die gedagte om terug gedra te worde tot daardie dae, toe die sonskyf
van ons goeie nasionale taalsaak sy vergulde rand nog net so effentjies
bokant die donkere berge van onbewustheid en sluimer uitgesteek het."
Dan hoor ons van "'n koue harnas van geheimhouding oor ... brandende
gevoele", van "'n Afrikaanse boom, wat daar sy takke vry in ons heldere
lug uitbrei ..." en verneem dat in die dae "besigheid so slap soos
pannekoekdeeg en handel so plat soos die pannekoek self was"!</p>
<p>Tot welke onsinnigheid Von Wielligh hom deur sy opgeskroefdheid laat
verlei, blyk uit die volgende voorbeelde: "Hierdie pragtige stukkie
landskap is met die penseel van die verwoestende mensehand op die
seildoek van die skone panorama doodgeskilder, sodat dit daar nooit weer
sal verskyn nie." (<i>H. en V.</i>, p. 71.) Die herhaling op die end is
tiepies. "Watter angs dit op die kindersiel afgespieël het val beter vir
die gedagte om dit te ontplooi as vir die pen om dit neer te grif" (<i>S.
j. M.</i>, p. 272); "Hulle monde was meer vloeibaar as die vloeistof wat
uit die man se klere tap." (id., p. 243); "Toe eers ontprop hy sy
opgebottelde gedagtes en gee hul onsigbare vleuels om oor die
gebeurtenisse van die dag, oor die twee jongmeisies en oor homself te
laat vlie." (id, p. 84) "Selfs die kristallug, waar die sterretjies uit
die onmeetlike verte neerkyk, is tans met 'n swart plafon toegespyker."
(id., p. 167.) 'n Voorbeeld van Laag-by-die-grondse humor staan op p. 95
van <i>Staan jou <span class="x-ebookmaker-pageno" id="pgepubid00129" title="[Pg 93]"><a id="Page_93" title="[Pg 93]"></a></span>
Man</i>. Daar ontmoet ons ook nog juffroue, wat bordjies
dra met die opskrif: "alle toegang ten strengste verbode" en wat hul
voorstel hoe hul "'n weg sal baan deur 'n Eden van aardse saligheid"!!</p>
<p>Dikwels gee Von Wielligh se neiging om abstrakte begrippe te
verpersoonlik, of met iets anders te identifiseer aanleiding tot die
allersnaakste kombinasies. "Die wapenhuis van Rennie en Ester was
taamlik gevuld met 'n rommel van deug en ondeug; die taak om die gebruik
daarvan onder 'n ystervoet vas te trap was aan streng moeders en minder
geduldige vaders oorgelaat." (id., p. 148); "Die woorde was maar die
vingers wat die harpsnare van aldaagse gebeurtenisse bespeel" (id., p.
158); "Het die uitlegginge ... altyd die blou strikkies van waarheid om
hulle nekke gedra?" (id., p. 147); "Hoe verkwikkend dit ook al vir
moeder en dogter was om in die arms van liefde te val ... tyd, egter,
het die skerp snede van die swaard van skei stomp gevyl en dit minder
gevoelig gemaak." (id., p. 144); "Hulle prikkelende nuuskierigheid om
die groot dorpe en see te sien, was die goue eiers van hulle verwagting
waarin die kuikentjies van verrassing reeds piep." (id., p. 218). Op die
jagveld is die Boesman "vis in die water en stuurman aan die roer van sy
verstand". (<i>B.-St.</i> III, p. 47). "Waarom moet ons ons woordeskat gaan
verryk met woorde wat yskoud is en wat met ons geen meegevoel koester
nie?" (<i>Eerste Skr.</i>, p. 80).</p>
<p>In <i>Eerste Skrywers</i> (p. 125) haal Von Wielligh met instemming 'n
veroordeling van retoriese uitdrukkings aan, maar juis die twee
gewraakte beelde is hy besonder lief voor. In die voorwoord al vertrou
hy dat hy "in die <i>arms</i> van 'n genadige beoordeling sal val" en so is
daar nog baie ander soorte <i>arms</i> in sy werk te vind,<a id="FNanchor_148_148"></a><a class="fnanchor pginternal" href="4998225955431426220_18203-h-4.htm.html#Footnote_148_148">[148]</a> terwyl
"Dingaan die <i>teuels</i> van tirannie en dood gevoer het net waarheen hy
wou" (<i>S. j. M.</i>, p. 11). Von Wielligh is trouens die laaste man, wat
oor retoriese styl moet klaag, want dit sou geen sware taak wees om 'n
paar paginas afgeslyte frases uit sy werk neer te skryf nie. <span class="x-ebookmaker-pageno" id="pgepubid00130" title="[Pg 94]"><a id="Page_94" title="[Pg 94]"></a></span>
In <i>Huis
en Veld</i> vind ons: "steunpilare van die samelewing" (p. 128),
"stortvloed van trane" (p. 130); "op die louere gaan rus" (p. 177 en
14); "om 'n luisterend oor te neig aan die sang ... van voëls, wat ...
hulle lieflike akkoorde laat weergalm" (p. 43). In <i>Eerste Skrywers</i>:
"Toe het die son van ons nasionale ontwaking ... sy ligdolke in die
duisternis van ons slapende harte ingepriem ..." (p. 103). In <i>Staan jou
Man</i>: "Dit het 'n vaste fondament van seltstandigheid onder hulle voete
geskuiwe en die vryheidsvlam in hul harte aangeblaas" (p. 149); "Die nag
het met sy sneeuwit kleed gekom ...; verkwikkende slaap ... het sy sagte
ferwele hand oor die vermoeide ooglede gestryk; die ongestadige weer het
sy septer van gesag aan 'n kalm dag oorhandig" (p. 277). So word soms
lang stukke aanmekaar gelas deur die banaalste beelde,<a id="FNanchor_149_149"></a><a class="fnanchor pginternal" href="4998225955431426220_18203-h-4.htm.html#Footnote_149_149">[149]</a> waarvan
<i>sluier</i>,<a id="FNanchor_150_150"></a><a class="fnanchor pginternal" href="4998225955431426220_18203-h-4.htm.html#Footnote_150_150">[150]</a> <i>floers, tyd</i>,<a id="FNanchor_151_151"></a><a class="fnanchor pginternal" href="4998225955431426220_18203-h-4.htm.html#Footnote_151_151">[151]</a> <i>weegskaal</i> en <i>spinnerak</i> die
vernaamste is.<a id="FNanchor_152_152"></a><a class="fnanchor pginternal" href="4998225955431426220_18203-h-4.htm.html#Footnote_152_152">[152]</a> Wat 'n <i>floers</i> is weet Von Wielligh blykbaar nie,
want hy skryf: "Om die floers van treurigheid te <i>onderdruk</i> staan die
haan ... vlerk klap en kraai ..." (<i>S. j. M.</i>, p. 240).<a id="FNanchor_153_153"></a><a class="fnanchor pginternal" href="4998225955431426220_18203-h-4.htm.html#Footnote_153_153">[153]</a> En hoe mens
se <i>oogmaat</i> jou 'n <i>sluier voor die oë</i> kan <i>hang</i> is ook nie duidelik
nie, (id., p. 5).</p>
<p>'n Totale gemis aan digterlike siening openbaar Von Wielligh in sy
natuurbeskrywing. Hy het ongetwyfeld veel opgemerk en kan ons vertel van
watter bossies skape en bokke die meeste hou. Iemand wat van plan is om
in die Karo te gaan boer, sal heelwat praktiese informasie in <i>Huis en
Veld</i> vind. Maar 'n kunstenaarsblik op die natuur soos die van Malherbe
het Von Wielligh nie. "Bome is hier in oorvloed, ons sien hier die soet
doring, kaffer <span class="x-ebookmaker-pageno" id="pgepubid00131" title="[Pg 95]"><a id="Page_95" title="[Pg 95]"></a></span>
wag-'n-bietjie, kiepersol, naboom, sekelbos, wilde vy,
waterbessie, wilde sering, vaarlandswilg en nog honderde ander tesame
met soveel soorte bosse." (<i>H. en V.</i>, p. 155.) So kry ons telkens 'n
dorre opsomming, presies asof dit die jaarverslag van 'n botaniese
vereniging is. Op p. 44 gee hy 'n katalogus van die soorte voëls, op p.
45 en 104 van die veldblomme, op p. 106 van die Karo-plante—"sommige
egter word nie deur vee gevreet nie"!<a id="FNanchor_154_154"></a><a class="fnanchor pginternal" href="4998225955431426220_18203-h-4.htm.html#Footnote_154_154">[154]</a> 'n Enkele maal tref ons 'n
opmerking, wat van eie siening getuig: "die stoere akkerbome (brei)
hulle arms in alle rigtings (uit) om die kleinere gewasse 'n seën toe te
wens. Aan die stroom swaai die wilg lustig sy groen snoere en speel met
sy swepies in die wind." (<i>H. en V.</i>, p. 40.) Maar meestal vergenoeg Von
Wielligh hom met 'n verwerking van sy boerekennis, waarin hy af en toe
'n skoolmeesteragtige opmerking vleg om te wys dat hy ook 'n bietjie in
botanie gepeuter 't. "Ja, so noem ons mense dit, maar die plantkundiges
het dit 'n lang, ja 'n beesagtige lang naam gegee van Mesembrianthemum,
wat middagblom beteken." (<i>H. en V.</i>, p. 104).<a id="FNanchor_155_155"></a><a class="fnanchor pginternal" href="4998225955431426220_18203-h-4.htm.html#Footnote_155_155">[155]</a></p>
<p>Soos iedere boer stel Von Wielligh ook groot belang in die weer. "Kalm
en rustig werp die <i>goue</i> dageraad sy <i>sombere</i> lig oor die vlaktes van
Gwaggas. [Contradictio in terminis. P.C.S.]. Weldra verrys die son; maar
is van sy <i>oogverblindende</i> ligglorie ontroof—die dig gepakte dampkring
het al die sterk uitskietende strale opgesuig. [In Gwaggas was ek nog
nie, maar ek twyfel sterk of die lig van die <i>opgaande</i> son daar direk
"oogverblindend" word. P.C.S.]. Die son lyk nou so groot as 'n wa se
voorwiel (in alledaagse taal). [?? P.C.S.]. Vroeg laat die sonbesies
hulle hoor; die mense voorspel 'n warme dag en spoedig verandering in
die weer." (<i>Jakob Platjie</i>, p. 115.) Natuurlik kom daar allerlei soorte
<i>sluiers</i> te pas by sulke beskrywings. "Kyk, hoe pragtig staan elke
bossie onder 'n sluier van allerhande kleure van blomme" (<i>H. en V.</i>, p.
103); "die appelkoos is <span class="x-ebookmaker-pageno" id="pgepubid00132" title="[Pg 96]"><a id="Page_96" title="[Pg 96]"></a></span>
oortrek met 'n rooskleurige sluier" (id., p.
40), terwyl "die ruisende melkstroom nog sleg(s) deur die mistige sluier
van die aand sigbaar is." (id., p. 101.)</p>
<p>"Seurtjie, kyk daar steek die dagbreek reeds sy rooi neus agter die
bergkam uit ..." (<i>H. en V.</i>, p. 38) sê Kammies, en Von Wielligh vind
die beeldspraak so treffend, dat hy dit self gebruik: "Die grou dag
steek spoedig sy droewige wenkbroue agter die bergrand uit...." (id., p.
3). Hoe banaal en konwensioneel is ook die volgende: "Dit was amper,
sononder, net toe die son die weste ligpoorte wou gaan sluit. Alvorens
die gulde deure te grendel, werp die son eers 'n blik terug om te sien
of die Nagwagter met sy vet gesig nog nie deur die oostelike vensters
loer nie. Toe die laaste sonstrale wegsterf en hulle betower en die
liggloed van die omliggende bergtoppe onttrek...." (id., p. 156); "Voor
die vuurstokers van die son nie ekstra brandstof op die sonnehaard plaas
nie om die slapers onder hulle komberse uit te brand...." (id., p.
52.)<a id="FNanchor_156_156"></a><a class="fnanchor pginternal" href="4998225955431426220_18203-h-4.htm.html#Footnote_156_156">[156]</a> Dit skyn wel die vernaamste besigheid van die son, want ons
verneem dat "die oprysende son 'n ligstraal deur die skeur van (Soekie)
se venstergordyne (prop) om hom in die gesig wakker te kielie" (<i>S. j.
M.</i>, p. 119), en Victor "skrik in 'n vaart wakker, een oggend toe die
grou oggendlig die gordyne van sy slaapkamer <i>aantas</i>(!)" (id., p. 109).
Ou Kammies sal onder sy kornuite ook seker eer inlê met die volgende:
"Die daeraad steek sy grou sakdoek hoog uit aan die oostekant, asof hy
daarmee in die lug waai...." (id., p. 43).</p>
<p>Nog 'n banale beeld is dat 'n maand of dag <i>sterf</i> en <i>begrawe word</i>
(<i>S. j. M.</i>, p. 99, 277); die jaargetydes of dae is die <i>jasse</i> van die
veld<a id="FNanchor_157_157"></a><a class="fnanchor pginternal" href="4998225955431426220_18203-h-4.htm.html#Footnote_157_157">[157]</a> (id., p. 191), terwyl die berge <i>wit pruike</i> dra (id., p. 100
en <i>H. en V.</i> p. 101).</p>
<p>"Rapen as kinderhoofies" het Potgieter in sy novelle <i>Blaauw Bes, Blaauw
Bes!</i> "'n ongelukkige vergelyking" genoem, wat mens "van het
kannibalen-maal gruwen doet!" By Von Wielligh gaan "pluimvee,
speenvarkies en lammers", wat so skoon gemaak is as "poedelnakende
<span class="x-ebookmaker-pageno" id="pgepubid00133" title="[Pg 97]"><a id="Page_97" title="[Pg 97]"></a></span>
babetjies" in "die hongerige poorte des doods, of liewers gesê, die
snakkende monde"! (<i>Jakob Platjie</i>, p. 130-1).</p>
<p>As staaltjies van die onbeholpe uitdrukkingswyse, wat mens so dikwels in
Von Wielligh se werk aantref, kan die volgende dien:</p>
<p>In <i>Jakob Platjie</i>: "Dan kom hul luidrugtig in geselsery ... huistoe".
(p. 3); "By wyle het my vader in sy stadjie by sy famielie deurgebring"
(p. 59); "Hul had dun arms en bene met volwasse buikies, wat nie op
gereëlde voeding kan beslag lê nie ..." (p. 108); "Hul is by
uitnemendheid byejagters, om byneste op te spoor" (p. 112); "Dit was
genoeglike dae van wetenskaplike voedsel vir altwee partye" (p. 211).</p>
<p>In <i>Huis en Veld</i>: "Edelmoedig het hulle (die Uitgewers) op die
voorgrond getree om hulle medewerking tot die bloei van 'n eie
Afrikaanse letterkunde geldelik te ondersteun"<a id="FNanchor_158_158"></a><a class="fnanchor pginternal" href="4998225955431426220_18203-h-4.htm.html#Footnote_158_158">[158]</a> ('n Woord vooraf);
"Die lug is ... elektries swanger" (p. 154).</p>
<p>In <i>Eerste Skrywers</i>: "Dit was die skone ideale en toewyding" (p. 1).
"En dan draai ons 'n sterker soeklig op al hierdie <i>gesigs</i>punte in ons
<i>gesigs</i>veld om te getuig, nie wat ons <i>uit</i> ander bronne ontleen het
nie, maar waar ons oog- en <i>oor</i>getuige van was." (p. 3); "Hulle moes
onder die wapenrusting van geheimhouding van hulle persoon hulle
skuilhou." (p. 6.) "Hiermee word dus 'n maatstaf in die hande van die
beoordelaars geplaas, wat wel in toepassing mag geneem worde ..." (p.
7); "Die skrywer het ... al die westelike distrikte van die Kaap weer
besoek met opmetings van plase" (p. 28); "dan ontruk ons nie <i>uit</i><a id="FNanchor_159_159"></a><a class="fnanchor pginternal" href="4998225955431426220_18203-h-4.htm.html#Footnote_159_159">[159]</a>
nie; maar werp juis gemaakte geskiedenis <i>in</i><a class="pginternal" href="4998225955431426220_18203-h-4.htm.html#Footnote_159_159">[159]</a> die gapende kake
van die vergetelheid" (p. 47). "Nog minder het iemand getrag om die
skone wêreld, wat medegevoel afdwing met te veel geleerdheid te bederwe"
(p. 53); "As 'n skrywer baie met geoefendes (in plat taal) omgegaan het,
en hy self daar <span class="x-ebookmaker-pageno" id="pgepubid00134" title="[Pg 98]"><a id="Page_98" title="[Pg 98]"></a></span>
nie mis in bedeeld is nie ..." (p. 101); "Hierdie
bewering klop ons op die skouer, eis verdediging om nie abuislike foute
te maak nie" (p. 129).</p>
<p>In <i>Staan jou Man</i>: "'n Lusoord van aardse skepping" (p. 3);
"aangematigde skrik" (p. 15); "die liewe brawe koffie" (p. 37); "Sytjie
(was) reeds daar, want sy het die aankoms van haar pleegouers eerder
ontvang as die huismense gedink het" (p. 102)<a id="FNanchor_160_160"></a><a class="fnanchor pginternal" href="4998225955431426220_18203-h-4.htm.html#Footnote_160_160">[160]</a>; "Toe word 'n Hof van
Heilige Geloofsgerig aangestel" (p. 150). Wat dit nou eintlik is, sal
Von Wielligh wel alleen weet! "Sy voel gelukkig om spoedig van aardse
smart verlos te wees en te herenig met haar eggenoot ..." (p. 164).</p>
<p>In <i>Nimrod Seeling</i>: "twee wakker blou oge wat 'n lig van bewussyn laat
uitstraal het ..." (p. 59); "Hulle toon toe aan dat dié soort lewe, wat
ek verkies, 'n afbrekende eeu is ..." (p. 116).</p>
<p>In <i>Boesman-Stories</i>: "Want 'n weerklank klink altyd mooier as die stem
wat dit weerkaats" (I, p. 34); "sy pylkoker val aan stukkies en die pyle
daarin verdor sy in kaf" (I, p. 141); "So gevoel die kinders hul veilig
onder die beskerming van hulle ouers—al groei hulle op omsingel deur en
onder verskeurende ongediertes. Een dag leef hul in oordaad, dae daarna
vergaan hul onder die gevreet van ondraaglike honger en dors. Hulle ken
net 'n dag van vandag en bekommer hul glad nie oor die dag van môre deur
voedsel en deksel daarvoor opsy te sit nie." (III, p. 31); "om dit mooi
te bewerk en glad te slyp, het hy die kuns nog nie verstaan nie" (III,
p. 5); "Watter ander gevolg moet ons hieroor vel ..." (III, p. 105).</p>
<p>In <i>Diere-Stories</i>: Outa is "uitgedos in vriendelikheid self ..." (I, p.
9); Die dierestories "verskaf ... sielslewe in die hart van die ou
bokwagter" (I, p. 12); "Toe lag die Voëls nie meer nie; maar sit mekaar
knersend van verontwaardigheid kwaai aan te kyk ..." (I, p. 24).</p>
<p>Oor die algemeen is Von Wielligh se taal suiwer, maar spore van Engelse
invloed kom tog voor.</p>
<p>"Wydbegrippig" (<i>broad-minded</i>) (<i>Eerste Skr.</i>, p. 59); "Koos vra hul om
saam brekfis <i>te neem</i>" (<i>J. P.</i>, p. 70); <span class="x-ebookmaker-pageno" id="pgepubid00135" title="[Pg 99]"><a id="Page_99" title="[Pg 99]"></a></span>
"'n Korte wandeling gaan
neem" (<i>H. en V.</i>, p. 34); "Toe die klok twaalfuur slaan, rys die vrinde
..." (id., p. 52); "nukomelinge" (id., p. 174); "Moet tog nie
moeilikhede halfpad gaan ontmoet nie" (<i>S. j. M.</i>, p. 17); "alles het sy
natuurlike self gebly" (id., p. 39); "'n dood geheim" (id., p. 136);
"die naarste van drome" (id., p. 263); "toe hy so 'n skewe kyk na Kraai
gooi" (<i>B.-S.</i> II, p. 4 en 155);<a id="FNanchor_161_161"></a><a class="fnanchor pginternal" href="4998225955431426220_18203-h-4.htm.html#Footnote_161_161">[161]</a> "ondergroei" (id., p. 107); "Die
Boesman kan baie wreed wees en 'n plesier daarin neem ..." (IV, 121);
"Julle neem dit lekker" (<i>D. S.</i> I, p. 43); "Jakhals het uit sy eieself
geweet ..." (id., p. 48); Jakhals vra aan Wolf "hoe 'n tyd hy daarvan
gehad het" (id., p. 61); Wolf vra "in 'n fluister" (id., p. 66); "En jy
meen te vertel die kinders het dit alles opgevreet?" (II., p. 11); Die
kat "pir" (id., p. 19). Ook in <i>Robinson Crusoë</i> is daar voorbeelde van
letterlike vertaling.</p>
<p>Met die voorsetsels raak Von Wielligh soms verward: "met bliksem ...
vergeseld; in vatbare (?) wyse opgestel" (<i>E. Skr.</i>, p. 32, 120); Die
Boesmans "bedien hul met ribbebene wat hol geslyp is" (<i>B.-S.</i> III, p.
20). "Kamma-geleerdes" (<i>E. Skr.</i>, p. 108) is 'n gelukkige neologisme,
"pou-trots" (<i>S. j. M.</i>, p. 6) egter nie, en nog minder "posing" (id.,
p. 27). Von Wielligh gebruik ook graag vorme soos: "as komme kan",
"ontvalle", "soude", (<i>E. Skr.</i>, p. 6, 8, 53). 'n Paar voorbeelde van
verkeerde woordskikking kom voor, o.a.: "Oom Willem word tot kommandant
gekies, omdat hy dapper is en kan in die grootste gevaar sy hoof koel
hou." (<i>J. P.</i> p. 151.)</p>
<div class="footnotes"><h3 id="pgepubid00136">VOETNOTAS:</h3>
<div class="footnote"><p><a id="Footnote_102_102"></a><a class="pginternal" href="4998225955431426220_18203-h-3.htm.html#FNanchor_102_102"><span class="label">[102]</span></a> <i>Die Brandwag</i>, Des. 1918, waaraan hierdie lewensskets
ontleen is; 1850 is egter verkeerd, vgl. <i>Eerste Skrywers</i>, p. 151. In
<i>Die Huisgenoot</i>, Nov. 1919 staan 'n uitvoeriger biografie.</p></div>
<div class="footnote"><p><a id="Footnote_103_103"></a><a class="pginternal" href="4998225955431426220_18203-h-3.htm.html#FNanchor_103_103"><span class="label">[103]</span></a> Vgl. <i>Eerste Skrywers</i>, p. 57.</p></div>
<div class="footnote"><p><a id="Footnote_104_104"></a><a class="pginternal" href="4998225955431426220_18203-h-3.htm.html#FNanchor_104_104"><span class="label">[104]</span></a> <i>Eerste Skrywers</i> p. 35.</p></div>
<div class="footnote"><p><a id="Footnote_105_105"></a><a class="pginternal" href="4998225955431426220_18203-h-3.htm.html#FNanchor_105_105"><span class="label">[105]</span></a> t.a.p., p. 85.</p></div>
<div class="footnote"><p><a id="Footnote_106_106"></a><a class="pginternal" href="4998225955431426220_18203-h-3.htm.html#FNanchor_106_106"><span class="label">[106]</span></a> t.a.p., p. 159.</p></div>
<div class="footnote"><p><a id="Footnote_107_107"></a><a class="pginternal" href="4998225955431426220_18203-h-3.htm.html#FNanchor_107_107"><span class="label">[107]</span></a> t.a.p, p. 124.</p></div>
<div class="footnote"><p><a id="Footnote_108_108"></a><a class="pginternal" href="4998225955431426220_18203-h-3.htm.html#FNanchor_108_108"><span class="label">[108]</span></a> Vgl. my artiekel oor Letterkundige Kritiek in <i>Die
Huisgenoot</i> van Des. 1920.</p></div>
<div class="footnote"><p><a id="Footnote_109_109"></a><a class="pginternal" href="4998225955431426220_18203-h-3.htm.html#FNanchor_109_109"><span class="label">[109]</span></a> Private meedeling van die skrywer.</p></div>
<div class="footnote"><p><a id="Footnote_110_110"></a><a class="pginternal" href="4998225955431426220_18203-h-3.htm.html#FNanchor_110_110"><span class="label">[110]</span></a> <i>Eerste Skrywers</i>, p. 113. Kursivering van my.</p></div>
<div class="footnote"><p><a id="Footnote_111_111"></a><a class="pginternal" href="4998225955431426220_18203-h-3.htm.html#FNanchor_111_111"><span class="label">[111]</span></a> t.a.p., p. 54. Kursivering van my.</p></div>
<div class="footnote"><p><a id="Footnote_112_112"></a><a class="pginternal" href="4998225955431426220_18203-h-3.htm.html#FNanchor_112_112"><span class="label">[112]</span></a> Vgl. Dr. L. v. Niekerk: <i>De Eerste Afrikaanse
Taalbeweging</i><sup>1</sup>, p. 189.</p></div>
<div class="footnote"><p><a id="Footnote_113_113"></a><a class="pginternal" href="4998225955431426220_18203-h-3.htm.html#FNanchor_113_113"><span class="label">[113]</span></a> Vgl. oor "Patterjots" Dr. L. v. Niekerk t.a.p.</p></div>
<div class="footnote"><p><a id="Footnote_114_114"></a><a class="pginternal" href="4998225955431426220_18203-h-3.htm.html#FNanchor_114_114"><span class="label">[114]</span></a> <i>Eerste Skrywers</i>, p. 101.</p></div>
<div class="footnote"><p><a id="Footnote_115_115"></a><a class="pginternal" href="4998225955431426220_18203-h-3.htm.html#FNanchor_115_115"><span class="label">[115]</span></a> Vir hinderlike tussenkoms van die outeur kan ook nog
vergelyk word p. 12, 21.</p></div>
<div class="footnote"><p><a id="Footnote_116_116"></a><a class="pginternal" href="4998225955431426220_18203-h-3.htm.html#FNanchor_116_116"><span class="label">[116]</span></a> Vgl. ook nog p. 217 et passim.</p></div>
<div class="footnote"><p><a id="Footnote_117_117"></a><a class="pginternal" href="4998225955431426220_18203-h-3.htm.html#FNanchor_117_117"><span class="label">[117]</span></a> Vgl. <i>Staan jou Man</i>, p. 88, 143.</p></div>
<div class="footnote"><p><a id="Footnote_118_118"></a><a class="pginternal" href="4998225955431426220_18203-h-3.htm.html#FNanchor_118_118"><span class="label">[118]</span></a> <i>Staan jou Man</i>, p. 55.</p></div>
<div class="footnote"><p><a id="Footnote_119_119"></a><a class="pginternal" href="4998225955431426220_18203-h-3.htm.html#FNanchor_119_119"><span class="label">[119]</span></a> Vgl. ook <i>Staan jou Man</i> p. 47.</p></div>
<div class="footnote"><p><a id="Footnote_120_120"></a><a class="pginternal" href="4998225955431426220_18203-h-3.htm.html#FNanchor_120_120"><span class="label">[120]</span></a> Waarom Daan Wiks so lank wag met sy gewigtige getuienis
word nie opgehelder nie.</p></div>
<div class="footnote"><p><a id="Footnote_121_121"></a><a class="pginternal" href="4998225955431426220_18203-h-3.htm.html#FNanchor_121_121"><span class="label">[121]</span></a> Ook nog verskillende fuiwe van Hotnots.</p></div>
<div class="footnote"><p><a id="Footnote_122_122"></a><a class="pginternal" href="4998225955431426220_18203-h-3.htm.html#FNanchor_122_122"><span class="label">[122]</span></a> Vgl. ook die flou praatjie oor Ester se droefheid, p.
169.</p></div>
<div class="footnote"><p><a id="Footnote_123_123"></a><a class="pginternal" href="4998225955431426220_18203-h-3.htm.html#FNanchor_123_123"><span class="label">[123]</span></a> Vgl. Voorwoord.</p></div>
<div class="footnote"><p><a id="Footnote_124_124"></a><a class="pginternal" href="4998225955431426220_18203-h-3.htm.html#FNanchor_124_124"><span class="label">[124]</span></a> <i>Voorberig</i> 4de deel. Kursivering van my.</p></div>
<div class="footnote"><p><a id="Footnote_125_125"></a><a class="pginternal" href="4998225955431426220_18203-h-3.htm.html#FNanchor_125_125"><span class="label">[125]</span></a> <i>Voorberig</i> 1ste deel. Kursivering van my.</p></div>
<div class="footnote"><p><a id="Footnote_126_126"></a><a class="pginternal" href="4998225955431426220_18203-h-3.htm.html#FNanchor_126_126"><span class="label">[126]</span></a> Vgl. o.a. Prof. J.W. Muller se inleiding by sy
Reinaert-uitgawe.</p></div>
<div class="footnote"><p><a id="Footnote_127_127"></a><a class="pginternal" href="4998225955431426220_18203-h-3.htm.html#FNanchor_127_127"><span class="label">[127]</span></a> Vgl. o.a. p. 93, 22-23, 52, ens. Of daar in <i>Ghwennie
Barnveld</i>, 'n boek "vir jong meisies" in dié opsig verbetering is, kan
ek nie beoordeel nie, omdat dit na die skrywe van hierdie bespreking
verskyn het.</p></div>
<div class="footnote"><p><a id="Footnote_128_128"></a><a class="pginternal" href="4998225955431426220_18203-h-4.htm.html#FNanchor_128_128"><span class="label">[128]</span></a> <i>Boesman-Stories</i> II, p. 194.</p></div>
<div class="footnote"><p><a id="Footnote_129_129"></a><a class="pginternal" href="4998225955431426220_18203-h-4.htm.html#FNanchor_129_129"><span class="label">[129]</span></a> Vgl. nog <i>Eerste Skrywers</i>, p. 27:
gedruk—gedruk—drukkery—drukpersie; p. 60: "Ons was met ons deurkruis
van ons land ...", ens.</p></div>
<div class="footnote"><p><a id="Footnote_130_130"></a><a class="pginternal" href="4998225955431426220_18203-h-4.htm.html#FNanchor_130_130"><span class="label">[130]</span></a> Vgl. o.a. <i>H. en V.</i>, p. 143: "Al hierdie gebeurtenisse
het baie gevoelig 'n diepe indruk op die Afrikaanse huislike lewe en
dinkwyse gemaak en nagelaat." Lomp is ook: "Hy skuif sy raam op en staan
die heerlike koffie met tyd te geniet, terwyl sy oë 'n blik werp wat
buite in die fris oggendlug plaasvind." (<i>S. j. M.</i>, p. 119).</p></div>
<div class="footnote"><p><a id="Footnote_131_131"></a><a class="pginternal" href="4998225955431426220_18203-h-4.htm.html#FNanchor_131_131"><span class="label">[131]</span></a> Vgl. <i>Boesman-Stories</i> I, p. 55, "'n woelige Gees sonder
rus".</p></div>
<div class="footnote"><p><a id="Footnote_132_132"></a><a class="pginternal" href="4998225955431426220_18203-h-4.htm.html#FNanchor_132_132"><span class="label">[132]</span></a> Jacob Cats: <i>Houwelijck</i> I, 235.</p></div>
<div class="footnote"><p><a id="Footnote_133_133"></a><a class="pginternal" href="4998225955431426220_18203-h-4.htm.html#FNanchor_133_133"><span class="label">[133]</span></a> J. Prinsen: <i>Handboek tot de Ndlsche Lett. Ges.<sup>2</sup></i>, p.
335.</p></div>
<div class="footnote"><p><a id="Footnote_134_134"></a><a class="pginternal" href="4998225955431426220_18203-h-4.htm.html#FNanchor_134_134"><span class="label">[134]</span></a> G. Kalff: <i>Ndlsche Dichters der 17de Eeuw</i>, p. 37
(Cats).</p></div>
<div class="footnote"><p><a id="Footnote_135_135"></a><a class="pginternal" href="4998225955431426220_18203-h-4.htm.html#FNanchor_135_135"><span class="label">[135]</span></a> Vgl. Kalff, t.a.p., p. 100.</p></div>
<div class="footnote"><p><a id="Footnote_136_136"></a><a class="pginternal" href="4998225955431426220_18203-h-4.htm.html#FNanchor_136_136"><span class="label">[136]</span></a> Kalff: t.a.p., p. 98.</p></div>
<div class="footnote"><p><a id="Footnote_137_137"></a><a class="pginternal" href="4998225955431426220_18203-h-4.htm.html#FNanchor_137_137"><span class="label">[137]</span></a> Vgl. in <i>Glorie Pan</i>: "Niks op aarde is bestendig nie;
alles is van korte duur nes 'n lappie op die seer vinger van 'n
bobbejaan." (<i>Die Brandwag</i>, 10 Des. 1913).</p></div>
<div class="footnote"><p><a id="Footnote_138_138"></a><a class="pginternal" href="4998225955431426220_18203-h-4.htm.html#FNanchor_138_138"><span class="label">[138]</span></a> Vgl. ook die onsmaaklike opmerking in <i>S. j. M.</i>, p. 65:
"Ons ou mense het min van snorbaarde gehou, wat so hinderlik met, soen
en sop-eet geblyk het"!</p></div>
<div class="footnote"><p><a id="Footnote_139_139"></a><a class="pginternal" href="4998225955431426220_18203-h-4.htm.html#FNanchor_139_139"><span class="label">[139]</span></a> Vgl. ook die snaakse betoog om te bewys dat <i>jy, jou</i>,
ens., nie plat is nie. <i>Eerste Skr.</i>, p. 97.</p></div>
<div class="footnote"><p><a id="Footnote_140_140"></a><a class="pginternal" href="4998225955431426220_18203-h-4.htm.html#FNanchor_140_140"><span class="label">[140]</span></a> <i>Die Huisgenoot</i>, Okt. 1921, pag. 247. In Hoofstuk XII
van <i>Eerste Skr.</i> behandel hy plat taal en ook in <i>Die Huisgenoot</i> Junie
1921, Hoofstuk XV van <i>Ons Geselstaal</i>. Vgl. die voetnoot van die
redaksie oor wat Von Wielligh onder "plat taal" verstaan.</p></div>
<div class="footnote"><p><a id="Footnote_141_141"></a><a class="pginternal" href="4998225955431426220_18203-h-4.htm.html#FNanchor_141_141"><span class="label">[141]</span></a> <i>Leven van Vondel</i>, Ndlsche Klassieken, p. 123.</p></div>
<div class="footnote"><p><a id="Footnote_142_142"></a><a class="pginternal" href="4998225955431426220_18203-h-4.htm.html#FNanchor_142_142"><span class="label">[142]</span></a> <i>Eerste Skr.</i>, p. 100.</p></div>
<div class="footnote"><p><a id="Footnote_143_143"></a><a class="pginternal" href="4998225955431426220_18203-h-4.htm.html#FNanchor_143_143"><span class="label">[143]</span></a> <i>Die Huisgenoot</i>, Okt. 1921, p. 247.</p></div>
<div class="footnote"><p><a id="Footnote_144_144"></a><a class="pginternal" href="4998225955431426220_18203-h-4.htm.html#FNanchor_144_144"><span class="label">[144]</span></a> <i>Eerste Skr.</i>, p. 126.</p></div>
<div class="footnote"><p><a id="Footnote_145_145"></a><a class="pginternal" href="4998225955431426220_18203-h-4.htm.html#FNanchor_145_145"><span class="label">[145]</span></a> <i>H. en V.</i>, p. 15.</p></div>
<div class="footnote"><p><a id="Footnote_146_146"></a><a class="pginternal" href="4998225955431426220_18203-h-4.htm.html#FNanchor_146_146"><span class="label">[146]</span></a> <i>Die Huisgenoot</i>, Mei 1921, p. 25. <i>Ons Gesels taal</i>.</p></div>
<div class="footnote"><p><a id="Footnote_147_147"></a><a class="pginternal" href="4998225955431426220_18203-h-4.htm.html#FNanchor_147_147"><span class="label">[147]</span></a> <i>S. j. M.</i>, p. 133.</p></div>
<div class="footnote"><p><a id="Footnote_148_148"></a><a class="pginternal" href="4998225955431426220_18203-h-4.htm.html#FNanchor_148_148"><span class="label">[148]</span></a> Vgl. o.a. <i>S. j. M.</i>, p. 144, 195, 270, 282; <i>H. en V.</i>,
p. 146; <i>N. S.</i> Voorwoord.</p></div>
<div class="footnote"><p><a id="Footnote_149_149"></a><a class="pginternal" href="4998225955431426220_18203-h-4.htm.html#FNanchor_149_149"><span class="label">[149]</span></a> Vgl. b.v. <i>S. j. M.</i>, p. 191.</p></div>
<div class="footnote"><p><a id="Footnote_150_150"></a><a class="pginternal" href="4998225955431426220_18203-h-4.htm.html#FNanchor_150_150"><span class="label">[150]</span></a> O.a. <i>S. j. M.</i>, p. 213, <i>H. en V.</i>, p. 123, 67, 86, 101,
130.</p></div>
<div class="footnote"><p><a id="Footnote_151_151"></a><a class="pginternal" href="4998225955431426220_18203-h-4.htm.html#FNanchor_151_151"><span class="label">[151]</span></a> O.a. <i>S. J. M.</i>, p. 167, 143.</p></div>
<div class="footnote"><p><a id="Footnote_152_152"></a><a class="pginternal" href="4998225955431426220_18203-h-4.htm.html#FNanchor_152_152"><span class="label">[152]</span></a> Uit <i>Die Huisgenoot</i> van Febr. 1922 blyk dat Von Wielligh
nog lustig op sy "praatmasjien" die ou deuntjies afdraai. Die
"spinnerakke" en die "kloue (wat) nes blinkleerstewels kraak" is daar,
terwyl die katalogus van die verskillende soorte koppies en rante
uitgebrei word deur ... "pramkoppies"! (p. 421).</p></div>
<div class="footnote"><p><a id="Footnote_153_153"></a><a class="pginternal" href="4998225955431426220_18203-h-4.htm.html#FNanchor_153_153"><span class="label">[153]</span></a> Vgl. ook <i>Eerste Skrywers</i>, p. 49, waar "'n floers van
neerslagtigheid" 'n somber gevoel "verwek".</p></div>
<div class="footnote"><p><a id="Footnote_154_154"></a><a class="pginternal" href="4998225955431426220_18203-h-4.htm.html#FNanchor_154_154"><span class="label">[154]</span></a> Vgl. ook nog p. 185.</p></div>
<div class="footnote"><p><a id="Footnote_155_155"></a><a class="pginternal" href="4998225955431426220_18203-h-4.htm.html#FNanchor_155_155"><span class="label">[155]</span></a> Vgl. ook p. 104 en p. 109 waar 'n verklaring van 'n
"lugverheffing" gegee word.</p></div>
<div class="footnote"><p><a id="Footnote_156_156"></a><a class="pginternal" href="4998225955431426220_18203-h-4.htm.html#FNanchor_156_156"><span class="label">[156]</span></a> Dieselfde beeld kom ook voor in <i>S. j. M.</i>, pag. 19.</p></div>
<div class="footnote"><p><a id="Footnote_157_157"></a><a class="pginternal" href="4998225955431426220_18203-h-4.htm.html#FNanchor_157_157"><span class="label">[157]</span></a> Ook die voëltjies dra "winterjassies", <i>H. en V.</i>, p.
43.</p></div>
<div class="footnote"><p><a id="Footnote_158_158"></a><a class="pginternal" href="4998225955431426220_18203-h-4.htm.html#FNanchor_158_158"><span class="label">[158]</span></a> "Ondersteunen" is waarskynlik 'n drukfout. Die twede
"hulle" slaan op "ondersteuners" in die vorige sin. Vergelyk <i>S. j. M.</i>,
p. 239: "Rustig verhef hulle die woonhuis ... deur die Trekkers hulle
eie hande opgebou".</p></div>
<div class="footnote"><p><a id="Footnote_159_159"></a><a class="pginternal" href="4998225955431426220_18203-h-4.htm.html#FNanchor_159_159"><span class="label">[159]</span></a> Kursivering van Von Wielligh.</p></div>
<div class="footnote"><p><a id="Footnote_160_160"></a><a class="pginternal" href="4998225955431426220_18203-h-4.htm.html#FNanchor_160_160"><span class="label">[160]</span></a> Vgl. <i>N. Seeling</i>, p. 57: Baie seediere, wat my geheuge
ontsnap het ..."!</p></div>
<div class="footnote"><p><a id="Footnote_161_161"></a><a class="pginternal" href="4998225955431426220_18203-h-4.htm.html#FNanchor_161_161"><span class="label">[161]</span></a> <i>N. S.</i>, p. 50, "afskeidskyk".</p></div>
</div>
<hr style="width: 65%;"/><p><span class="x-ebookmaker-pageno" id="pgepubid00137" title="[Pg 100]"><a id="Page_100" title="[Pg 100]"></a></span>
</p>
<h2 id="pgepubid00138"><a id="HOOFSTUK_V"></a>HOOFSTUK V.</h2>
<h3 id="pgepubid00139">Romans, Verhale en Sketse.</h3>
<h3>§ 1. Adv. J.H.H. de Waal.</h3>
<p>Jan Hendrik Hofmeyr de Waal is gebore op 30 Desember 1871 op die plaas
Bakkerskloof, Stellenbosch. Sy vader was boer en handelaar, sy moeder
die oudste suster van "Onse Jan". Aan die Normaal Kollege in Kaapstad
het hy gematrikuleer en daarna was hy 'n tydlank onderwyser o.a. op
Uitenhage en Utrecht. Later het hy 'n betrekking aangeneem in sy vader
se ysterhandel, maar die joernalistiek het hom aangelok en as
voorbereiding vir dié vak het hy regte gaan studeer in Londen, waar hy
aangesluit 't by die Inner Temple en as studievrind o.a. Generaal Jan
Smuts had. Nadat hy in besonder kort tyd sy wetseksamens afgelê het,
tree hy in die huwelik met Emma de Kock (1898) en woon vir ses jaar in
dieselfde huis as "Onse Jan", vir wie hy as "luitenant" dien.</p>
<p>In Julie 1903 word hy redakteur van die tydskrif, <i>De Goede Hoop</i>,
waarin <i>Stompies, Johannes van Wyk</i> en <i>Die Twede Grieta</i> verskyn het.
"Sy bedoeling met daardie geskrifte was om die jong lesers soveel
moontlik met leesstof in populêre skryftrant te voorsien, en wel in die
taal wat hy van jongsaf voorgestaan het—Afrikaans."<a id="FNanchor_162_162"></a><a class="fnanchor pginternal" href="4998225955431426220_18203-h-9.htm.html#Footnote_162_162">[162]</a></p>
<p>Op sy kantoor is op 5 Oktober 1906 die Afrikaanse Taal Vereniging
ontstaan. Aan sy inisiatief is die <span class="x-ebookmaker-pageno" id="pgepubid00140" title="[Pg 101]"><a id="Page_101" title="[Pg 101]"></a></span>
erkenning van ons taal in die Kaapse
geregshowe te danke.<a id="FNanchor_163_163"></a><a class="fnanchor pginternal" href="4998225955431426220_18203-h-9.htm.html#Footnote_163_163">[163]</a> In Des. 1914 het hy afgetree as redakteur van
<i>De Goede Hoop</i>, as gevolg van 'n wryving met die uitgewers oor
politieke kwessies. Onder die <i>nom de plume</i>, <i>Jan van Rozenburg</i> had hy
naamlik Generaal Hertzog se politiek verdedig by die kabinetskriesis in
1912. Nederland het sy dienste as voorvegter vir ons taalregte erken
deur sy benoeming tot lid van die Leidsche Maatschappij. Op die oomblik
is hy lid van die volksraad vir Piketberg en een van die voormanne van
die Nasionale Party in die Kaapprovinsie.</p>
<h4 id="pgepubid00141">Johannes van Wyk, (1906).<a id="FNanchor_164_164"></a><a class="fnanchor pginternal" href="4998225955431426220_18203-h-9.htm.html#Footnote_164_164">[164]</a></h4>
<p>Johannes van Wijk is 'n jongeling van edel inbors, wat deur sy
onbesproke gedrag, hoflike maniere en fyn beskawing die gunsteling van
die Kaapse samelewing word. Dit wek die jaloesie en haat op van sy neef,
Gert Rass, wat besluit om sy ondergang te bewerk. 'n Plan om Johannes
deur die Boesmans te laat doodmaak misluk. Gert word egter tot nuwe
wraakplanne geprikkel deur die feit, dat Hester Linde aan Johannes die
voorkeur gee. Deur vervalsing van 'n brief slaag hy daarin om Johannes
op 'n aanklag van hoogverraad teen die Goewerneur, Adriaan van der Stel,
in die gevangenis te kry. Johannes ontsnap, word deur Gert en sy
handlangers agterna gesit, maar vind eindelik onder die naam Koos Emmert
'n skuilplaas by 'n boer, Pierre de Villiers aan wie hy hom as kneg
verhuur. Hier raak hy weer deurmekaar met die Boesmans, maar word op die
laaste tippie deur sy vrinde, Malherbe en Joosten, gered. Intussen het
die goewerneur sy ontslag gekry en hoef Johannes nie meer as droster te
lewe nie. Gert drink 'n vergiftigde kelkie wyn, wat hy vir Johannes
bestem had en sterf. Met 'n driedubbele huwelik eindig die verhaal.</p>
<p><i>Johannes van Wyk</i> het oorspronklik in <i>De Goede Hoop</i> verskyn, die
eerste hoofstuk in Jan. 1904. Die skrywer <span class="x-ebookmaker-pageno" id="pgepubid00142" title="[Pg 102]"><a id="Page_102" title="[Pg 102]"></a></span>
verklaar self, dat die
ontstaan van die roman te danke is aan sy betrekking as redakteur van
die blad.<a id="FNanchor_165_165"></a><a class="fnanchor pginternal" href="4998225955431426220_18203-h-9.htm.html#Footnote_165_165">[165]</a> De Waal het skrywer geword, nie deur 'n innerlike
skeppingsdrang nie, maar deur die dwingende mag van omstandighede.
Toevallig het 'n yweraar en hartstogtelike voorstander van die lang
geminagte volkstaal die middel in die hand gekry om aan verstokte
teëstanders te wys, dat in dié taal 'n roman kon geskrywe word. Eers
probeer hy om deur uitlowing van 'n honorarium die skryflus van sy
lesers op te wek, maar die resultaat was teleurstellend; al die stukke
moes in die snippermand. Aangemoedig deur die sukses van sy toneelspel
<i>Angelina</i> het De Waal toe besluit om self 'n roman te skrywe. Met sy
nugter verstand het hy 'n reeks toneeltjies op kunsmatige wyse inmekaar
gepas en die resultaat was 'n leesbare roman, wat veral die jongeliede,
vir wie <i>De Goede Hoop</i> in die eerste plaas eintlik bedoel was met groot
spanning gevolg het. Ons staan hier voor 'n gewigtige
kultuurgebeurtenis. Dit naamlik: <i>in 1904 het die eerste Afrikaanse
roman van die Twede Beweging verskyn</i>.<a id="FNanchor_166_166"></a><a class="fnanchor pginternal" href="4998225955431426220_18203-h-9.htm.html#Footnote_166_166">[166]</a></p>
<p>Die skrywe van <i>Johannes van Wyk</i> was 'n daad van betekenis. Na al die
gekibbel 'n <i>daad</i>. En 'n daad, wat vir meer as een die oë laat oopgaan
het. Vir lange jare had die teëstanders van Afrikaans met triomfantlike
gebaar hul onweerlegbare stelling opgedreun: "Het Afrikaans heeft geen
letterkunde!" De Waal se antwoord was: <i>Johannes van Wyk</i>. "Die eerste
oplaag het bestaan uit 500 eksemplare, en die drukkerskoste was toe
slegs een-sesde van wat dit vandag vir so 'n aantal sou wees. Tog is ek
destyds gelukgewens geword met my moed dat ek dit gewaag het om 'n boek
in Afrikaans uit te bring."<a id="FNanchor_167_167"></a><a class="fnanchor pginternal" href="4998225955431426220_18203-h-9.htm.html#Footnote_167_167">[167]</a> Vir die voorstanders van Afrikaans was
<i>J. v. W.</i> dan ook 'n welkome bondgenoot. Die Afrikaanse Taalgenootskap
in Pretoria het onmiddellik 'n beroep gedoen op alle Afrikaners om dit
te lees, en die meeste krante het dit warm aanbeveel.</p>
<p><span class="x-ebookmaker-pageno" id="pgepubid00143" title="[Pg 103]"><a id="Page_103" title="[Pg 103]"></a></span>
By die beoordeling van <i>J. v. W.</i> moet veral rekening gehou word met die
omstandighede waaronder dit ontstaan het. Maar sedert die eerste uitgawe
het nou byna twintig jaar verloop. De Waal het dit herhaaldelik omgewerk
en in 1921 het reeds die vyfde druk verskyn, veral omdat dit vir drie
publieke eksamens tegelyk voorgeskrywe was.<a id="FNanchor_168_168"></a><a class="fnanchor pginternal" href="4998225955431426220_18203-h-9.htm.html#Footnote_168_168">[168]</a> Noudat die taalstryd
verby is moet ook die literêre waarde van <i>J. v. W.</i> bepaal word. Omdat
egter in bou en opset <i>Die Twede Grieta</i> soveel ooreenkoms daarmee
vertoon, kan die twee romans tegelyk bespreek word.</p>
<h4 id="pgepubid00144">Die Twede Grieta</h4>
<p>is die dogter, van Johan Conradie, wat kort na haar geboorte, waarby
haar moeder sterf, uit die huis van haar vader gesteel word en in Natal
as Miss Grace Palmer opgroei. Andries Burger, pleegsoon van Conradie,
loop saam met sy vrind, Bertie Muller, van die S.A. Kollege weg aan die
begin van die Anglo-Boere-oorlog en hul sluit by die republikeinse leërs
aan. Phineas Marais, stiefbroer van die "eerste" Grieta, Conradie se
oorlede vrou, is die sondebok van die roman. Hy verlaat die Teologiese
Kweekskool op Stellenbosch na die dood van sy vader, wat 'n groot
erfenis nalaat, word 'n geldwolf, loop in die oorlog oor na die Engelse
en vervolg Andries en Bertie, vir wie Hester Fourie, sy verloofde
afgewys het as doodsvyande. Andries en Bertie beleef die wonderlikste
awonture in die oorlog. Andries red Grace uit die hande van Kaffers, en
Bertie word verpleeg deur Hester. Na die oorlog ontdek Conradie dat
Grace Palmer sy doodgewaande dogter is, 'n feit wat Phineas se
roofproses teen hom in duie laat val. Presies soos Johannes van Wyk
eindig die verhaal met 'n driedubbele huwelik. Andries trou met die
twede Grieta, Bertie met Hester en selfs Conradie slaag daarin om "'n
sagsinnige liewe vroutjie van ag-en-twintig jaar" raak te loop, terwyl
Phineas na Engeland vertrek om die reputasie van S. Afrika daar te
verbeter.</p>
<p><span class="x-ebookmaker-pageno" id="pgepubid00145" title="[Pg 104]"><a id="Page_104" title="[Pg 104]"></a></span>
Ook die <i>Twede Grieta</i> het in <i>De Goede Hoop</i> verskyn, vanaf Jan. 1912.</p>
<hr style="width: 45%;"/>
<p>"Het grondplan van de meeste Scottsche romans is: de held trekt de
wereld in, beleeft komische of tragische avonturen en sluit in het eind
zijn bruid in de armen. Dit geldt voor Waverley, Old Mortality, Abbot,
Fortunes of Nigel, Peveril of the Peak, Quentin Durward, Rob Roy en meer
andere; de avonturen zijn meestal die van den oorlog en van de politiek
... En naast dit hoofdtype spreekt dikwijls de sensatieroman van
Radcliffe in de geheimzinnige verwikkelingen, het duistere mysterie, dat
den lezer tot het eind in spanning houdt."<a id="FNanchor_169_169"></a><a class="fnanchor pginternal" href="4998225955431426220_18203-h-9.htm.html#Footnote_169_169">[169]</a></p>
<p>In hoofsaak pas hierdie karakteristiek ook op die twee romans van De
Waal. Dit word begryplik as ons lees, wat hy self omtrent die ontstaan
van <i>Joh. Van Wyk</i> meedeel:<a id="FNanchor_170_170"></a><a class="fnanchor pginternal" href="4998225955431426220_18203-h-9.htm.html#Footnote_170_170">[170]</a> "Ek het tevore (d.w.s. vóór die skrywe
van <i>J. v. W.</i>) maar min romans gelees—net die van Van Lennep, Victor
Hugo en 'n halfdosyn ander ..." Van Lennep herken ons dan ook dadelik in
De Waal se romans en aangesien Van Lennep al sy slim draaitjies van
Walter Scott geleer 't, het ons hier te doen met 'n navolging uit die
twede hand.<a id="FNanchor_171_171"></a><a class="fnanchor pginternal" href="4998225955431426220_18203-h-9.htm.html#Footnote_171_171">[171]</a></p>
<p>Aan 'n goeie historiese roman kan die volgende eis gestel word: "Hij
make gansch een tijdperk uit het verleden weer levend, in den vollen
rijkdom van al wat er in omging, idealen en vooroordelen, zeden en
gebruiken; hij geve voor een oogenblik de illusie, dat we tijdgenooten
zijn van een voorbijgegaan leven, van een vergeten beschaving."<a id="FNanchor_172_172"></a><a class="fnanchor pginternal" href="4998225955431426220_18203-h-9.htm.html#Footnote_172_172">[172]</a> So
iets eis natuurlik diepgaande <span class="x-ebookmaker-pageno" id="pgepubid00146" title="[Pg 105]"><a id="Page_105" title="[Pg 105]"></a></span>
historiese studie en nog veel meer. "Het
is een gave van het genie, het algemeen menschelijke, het grootsche en
geweldige, zoowel als de teerste gevoelstrillingen in de tragédie
humaine onder welke vormen, in welke tijden ook, te voelen, te zien, te
grijpen en uit te beelden met middelen die altijd treffen, die altijd
leven van innerlijke waarheid."<a id="FNanchor_173_173"></a><a class="fnanchor pginternal" href="4998225955431426220_18203-h-9.htm.html#Footnote_173_173">[173]</a> Die historiese romanskrywer moet,
soos Victor Hugo van Scott gesê het, wees: "'n buigzame solide geest,
die in zich opneemt als weeke was het cachet van iedere eeuw en van
ieder land en dezen indruk voor de nakomelingschap bewaart als
onvernielbaar brons.<a id="FNanchor_174_174"></a><a class="fnanchor pginternal" href="4998225955431426220_18203-h-9.htm.html#Footnote_174_174">[174]</a></p>
<p>Nou ontstaan die vraag: In hoeverre het <i>Johannes van Wyk</i> reg op die
naam historiese roman? Walter Scott maak gebruik van 'n spannende
intriege om sy historiese stof kleur en lewe te gee. Daar is 'n sterk
didaktiese element in sy werk: "het aanbrengen van historiekennis, niet
zoo zeer tot leering en waarschuwing voor toekomstige geslachten als wel
uitsluitend om het hebben van die kennis zelve, het wekken van liefde en
belangstelling voor het verleden. Die tendenz spreekt duidelijk uit de
lange inleidingen, de geleerde noten bij den tekst, de ophelderingen en
citaten aan het slot, de historische uitweidingen in de romans
zelve."<a id="FNanchor_175_175"></a><a class="fnanchor pginternal" href="4998225955431426220_18203-h-9.htm.html#Footnote_175_175">[175]</a></p>
<p>In <i>Joh. van Wyk</i> is egter die <i>intriege hoofsaak</i>. Die historiese
agtergrond word gebruik alleen om die leser die illusie van werklikheid
te gee. Daarvoor het De Waal 'n besonder awontuurlike tydperk uit die
vroegste geskiedenis van die Kaap gekies, waarin hy sy karakters die
wildste kaskenades kon laat uitvoer, sonder om die skyn van waarheid
prys te gee.</p>
<p>Pas in 1911 is die dagboek van Adam Tas ontdek op die Kaapse Biblioteek
en in 1914 het Dr. Leo Fouché dit uitgegee. Die aantekeninge van Adam
Tas stel ons in staat om diep in te dring in die Kaapse toestande
gedurende die stryd van die boere teen W.A. van der Stel. Op vertroulike
manier deel Tas allerlei klein feitjies mee, met behulp waarvan 'n
romanskrywer sonder <span class="x-ebookmaker-pageno" id="pgepubid00147" title="[Pg 106]"><a id="Page_106" title="[Pg 106]"></a></span>
veel moeite 'n kleurryke beeld kan skilder van die
boerelewe aan die begin van die 18de eeu. In 1904 het De Waal natuurlik
nie die dagboek tot sy beskikking gehad nie, maar selfs na 1911 het hy
skynbaar geen aandag geskenk aan die nuwe gegewens, met die gevolg dat
sy uitbeelding van die historiese persone en toestande vaag en soms
heeltemal onjuis is. Selfs die dokumente wat reeds in 1904 beskikbaar
was,<a id="FNanchor_176_176"></a><a class="fnanchor pginternal" href="4998225955431426220_18203-h-9.htm.html#Footnote_176_176">[176]</a> het De Waal nie geraadpleeg nie, want die historiese vernis,
wat op <i>J. v. W.</i> lê, is <i>baie dun</i>. Die feite wat die outeur verwerk,
kon hy uit die eerste die beste skoolhandboekie gehaal het. Hy doen
hoegenaamd geen poging om deur te dring tot die psiege van die manne,
wat in die worsteling teen Adriaan van der Stel die eerste saadjies van
ons nasionale bewussyn gesaai het nie. "Adam Tas en de mannen van 1705,
die de rechten en voorrechten der kolonisten zo onmiskenbaar
geformuleerd en zo dapper gehandhaafd hebben, mogen ... met recht
genoemd worden de grondleggers van ons politieke zelfbewustzijn."<a id="FNanchor_177_177"></a><a class="fnanchor pginternal" href="4998225955431426220_18203-h-9.htm.html#Footnote_177_177">[177]</a></p>
<p>Wat vertel De Waal ons van die manne? Hulle was "<i>almal welopgevoede,
knap boere, hoog aangeskrywe in die samelewing"</i>.<a id="FNanchor_178_178"></a><a class="fnanchor pginternal" href="4998225955431426220_18203-h-9.htm.html#Footnote_178_178">[178]</a> Henning Huising
het <i>"die rykste man aan die Kaap geword deur 'n monopolie</i>". En die
arme drommels is so onversigtig om by 'n "<i>effe opgeskuifde raam</i>",
waarvoor "<i>net 'n dun wit gordyntjie</i>" hang "<i>op nie 'n alte sagte
toon</i>" 'n gesprek te voer sodat Johannes <i>elke woord</i> kon opvang! En dit
terwyl daar sulke mense soos Piet Rob was, van wie Tas verhaal: "Mij is
vertelt als dat de noordse Piet Rob deese morgen met zijn Paarde wagen
na Hottentots Holland is gereeden, die Schoft heeft welligt op deese
Lichtmis dag weder wat aan te brengen, want het een zeekere zaak is dat
die vent 't verklikkers ambagt sterk oeffent, dan hij staat er
mettertijd voor beloont te werden....<a id="FNanchor_179_179"></a><a class="fnanchor pginternal" href="4998225955431426220_18203-h-9.htm.html#Footnote_179_179">[179]</a> Selfs die gewigtige dokument
teen die goewerneur lê oop op die skryftafel! <span class="x-ebookmaker-pageno" id="pgepubid00148" title="[Pg 107]"><a id="Page_107" title="[Pg 107]"></a></span>
En dis die manne, wat
flou grappies maak met Starrenburg, die vent wat hul soos die pes gehaat
't, en van wie Tas in sy dagboek praat as "de schoft Landdrost,<a id="FNanchor_180_180"></a><a class="fnanchor pginternal" href="4998225955431426220_18203-h-9.htm.html#Footnote_180_180">[180]</a>
Landdrost Beelzebub,<a id="FNanchor_181_181"></a><a class="fnanchor pginternal" href="4998225955431426220_18203-h-9.htm.html#Footnote_181_181">[181]</a> schofagtigen roffiaan".<a id="FNanchor_182_182"></a><a class="fnanchor pginternal" href="4998225955431426220_18203-h-9.htm.html#Footnote_182_182">[182]</a> Set maar 'n paar
sinnetjies uit Tas se dagboek naas die floue geteem, wat De Waal hom in
die mond lê en dan voel iedereen direk hoe onwaar, hoe absoluut vals die
uitbeelding in <i>J. v. W.</i> is. Op Van der Bijl se raad om die dokumente
teen die goewerneur liewer stukkend te skeur antwoord Tas: "Ag", sê Tas
spottend, "lelik in die pekel bring! Wat is daar op stuk van sake, om te
vrees? In g'n een van die ag-en-dertig beskuldigings teen die Goewerneur
kom daar 'n sweem van sediesie voor nie...."<a id="FNanchor_183_183"></a><a class="fnanchor pginternal" href="4998225955431426220_18203-h-9.htm.html#Footnote_183_183">[183]</a> Vergelyk hiermee wat
Tas in sy dagboek onder datum 28 Des. 1705 aanteken: "... immers zoude
die eervergeeten vend (A. v.d. Stel) ons gaarne van kant helpen zoo 't
hem anders doenlijk was, die vervloekte Tyran heeft de Ingeseetenen
zederd eenige jaaren op een ongehoorde manier gedrukt en geplukt, dat ze
bijna baloorig zijn geworden, nu soekt die onbeschaamden schendbrok de
schuld van zijn hals af te schuiven en mannen van eeren op dusdanigen
manier een smette aan te wrijven. O Tijden! O Zeden! dog de regtvaardige
God mag men hoopen zal 't quaad eens op des bazen kop doen nederdaalen
en niet toelaaten dat de Vroomen langer onderdrukt worden."<a id="FNanchor_184_184"></a><a class="fnanchor pginternal" href="4998225955431426220_18203-h-9.htm.html#Footnote_184_184">[184]</a> In die
paar sinne voel ons die woes-laaiende passie van 'n man, wat veel gely
't. Dis glad 'n ander kêrel dan die Tas, wat De Waal so kalmpies laat
redeneer oor die Goewerneur wat "ons planne mag dwarsboom".<a id="FNanchor_185_185"></a><a class="fnanchor pginternal" href="4998225955431426220_18203-h-9.htm.html#Footnote_185_185">[185]</a></p>
<p>Op pagina 186 word ons meegedeel, dat die goewerneur die volgende
persone gevange geneem 't: Wessel Pretorius, Jacob van der Heiden,
Pieter van der Bijl en Henning Huising. Op die volgende pagina begin
Hoofstuk XXX met die woorde: "Op las van die <span class="x-ebookmaker-pageno" id="pgepubid00149" title="[Pg 108]"><a id="Page_108" title="[Pg 108]"></a></span>
Goewerneur en sy raad ...
is Pieter van der Bijl, Henning Huising <i>en die twee ander</i> op 'n skip
wat op weg was na Amsterdam, gesit...." Wie is die <i>twee ander</i>? Uit die
verband kan ons alleen tot die gevolgtrekking kom, dat De Waal Pretorius
en Van der Heiden bedoel. Maar wat hy daarop laat volg is in stryd
hiermee, want ons verneem, dat Van der Heiden in die Kaapse tronk bly.
Hier bestaan dus duisterheid in die voorstelling.<a id="FNanchor_186_186"></a><a class="fnanchor pginternal" href="4998225955431426220_18203-h-9.htm.html#Footnote_186_186">[186]</a> Die historiese
waarheid is, dat Henning Huising, Pieter van der Bijl, Ferdinand Appel
en Jan van Meerland na Holland gestuur is om voor die Here XVII te
verskyn.<a id="FNanchor_187_187"></a><a class="fnanchor pginternal" href="4998225955431426220_18203-h-9.htm.html#Footnote_187_187">[187]</a> Dat àl die gevangene, met uitsondering van Tas en
Louw<a id="FNanchor_188_188"></a><a class="fnanchor pginternal" href="4998225955431426220_18203-h-9.htm.html#Footnote_188_188">[188]</a> die goewerneur om vergifnis gevra het, is ook in stryd met die
historiese feite. Zevenhoven b.v. kon die landdrost met al sy
dreigemente nie klein kry nie, en toe die raadslid Brommert hom aanraai:
"Ga bij den Goeverneur en bid hem om vergiffenisse" was sy manlike
antwoord: "Dat kan ik niet doen, ik hebbe de waarheid gezegd.... Is dit
naer recht handelen? 't Lijkt beter naer Inquisitie."<a id="FNanchor_189_189"></a><a class="fnanchor pginternal" href="4998225955431426220_18203-h-9.htm.html#Footnote_189_189">[189]</a></p>
</body></html>
