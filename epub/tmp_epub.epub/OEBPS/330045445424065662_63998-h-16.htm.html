<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Boesman-Stories: Deel III. Die Boesman self, sy sedes, gewoontes en bekwaamhede</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Gideon Retief von Wielligh (1859–1932)" name="author"/>
<link href="5581231292449510179_d3cover.jpg" id="id-7374541945027500386" rel="icon" type="image/x-cover"/>
<meta content="Gideon Retief von Wielligh (1859–1932)" name="DC.Creator"/>
<meta content="Boesman-Stories: Deel III. Die Boesman self, sy sedes, gewoontes en bekwaamhede" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="San (African people) -- Folklore" name="DC:Subject"/>
<meta content="Tales -- Africa, Southern" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.33 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="ch66"><span class="pageNum">[<a class="pginternal" href="330045445424065662_63998-h-0.htm.html#xd30e299">Inhoud</a>]</span><div class="divHead" id="pgepubid00017">
<h2 class="label">No. 66.</h2>
<h2 class="main">Hoe Boesmans Vry en Trou.</h2>
</div>
<div class="divBody">
<p class="first notice"><i>OPMERKINGS:—In hierdie Storie vertel ons wat mnr. W. A. van Zijl, van Klein-Breipaal,
Kakamas, ons meegedeel het, verder wat ons van Boesmans self verneem het.</i>
</p>
<p>Daar die Boesmans ver uit mekaar woon en hulle nie bepaalde wette het nie, is dit
maklik te verstaan dat b.v. die Boesmans van die Kalaharie ander gebruike het as die
Boesmans van Transvaal, die Karoo of Boesmanland.
</p>
<p>So vertel mnr. W. A. van Zijl ons dat in Boesmanland, as ’n jong Boesman op ’n jongmeid
verlief is, dan moet hy ’n vet springbok gaan skiet; hy bring dit na die plek waar
die jongmeid woon en plaas dit op ’n klein afstand van die pondokkie.
</p>
<p>Die volgende dag moet hy weer ’n ander bok gaan skiet; hy bring dit dan weer na dieselfde
plek waar hy die bok van die vorige dag gesit het. Lê die eerste bok nog daar (omdat
die ouers van die meid dit nie kom haal het nie), dan is dit die vaste teken dat die
meid hom nie wil hê nie, en hy kan maar die twee bokke vir homself hou en wegneem.
<span class="pageNum" id="pb120">[<a class="pginternal" href="330045445424065662_63998-h-16.htm.html#pb120">120</a>]</span></p>
<p></p>
<div class="figure d3p120width"><span id="id-8351141744180447592">’N BOESMAN VRA OUERS MET ’N SPRINGBOK.</span><p class="figureHead">’N BOESMAN VRA OUERS MET ’N SPRINGBOK.</p>
</div><p>
</p>
<p>Maar as die eerste bok weggehaal is en hulle kom die twede een ook haal, dan kan sy
hart maar gerus wees en hy kan die meid kry. Want hiermee het hy getoon dat hy ’n
man honderd is, wat ’n vrou kan kos gee. Die grootste plegtigheid by die bruilof is
dans en vleis-braai, eet en musiek-maak.
</p>
<p>Die seremonies van trou is heel eenvoudig. Die bruidegom gaan met een aan ieder sy
in ’n ry staan. Die bruid insgelyks staan met ’n meid aan ieder sy regoor, dan dans
hul ’n paar slae heen en weer, en die hele plegtigheid is oor; dan kan die braaiery
en dansery maar begin.
<span class="pageNum" id="pb121">[<a class="pginternal" href="330045445424065662_63998-h-16.htm.html#pb121">121</a>]</span></p>
<p></p>
<div class="figure d3p121width"><span id="id-1641312034082874500">BOESMANS AAN BRUILOF VIER.</span><p class="figureHead">BOESMANS AAN BRUILOF VIER.</p>
</div><p>
<span class="pageNum" id="pb123">[<a class="pginternal" href="330045445424065662_63998-h-16.htm.html#pb123">123</a>]</span></p>
<p>By ons het ’n ou Boesman met die naam van Ruiter gewerk. Weens sy swakker liggaamsbou
kon hy met die ander volk nie saamwerk nie en wou nieteenstaande dieselfde huur ontvang.
Ons het hom naderhand laat loop. Dog in dié tyd het ons hom gevra om saans vir ’n
span tabak aan ons stories te kom vertel. En dit kon hy net goed doen.
</p>
<p>Soos hy ons beduie het, is hy aan die kant of grense van die Kalaharie gebore. Met
strooptogte op vee van die trekboere uitgevoer, is hy op jonge leeftyd in hande van
Boere geval en het van een baas na die ander getrek, en so het hy min of meer half-beskaaf
geraak; maar sy Boesman-nukke kon hy maar nie laat staan nie—so was hy al baiemaal
in die tronk. Wel, sy storie oor hulle manier van vry is soos volg:—
</p>
<p>’n Boesman neem maar een vrou en nie so baie as ’n Kaffer nie. Hy gaan tot ’n huwelik
oor as hy twintig jaar is of soms jonger. As hy sy hart op ’n jongmeid gesit het,
dan gaan hy daar kuier. Met sy aankoms daar groet hy almal vriendelik en gaan naas
die jongmeid sit en begin somar ’n lewendige gesprek. As die jonkman vir die meid
aanstaan, dan staan sy op en bring vir hom iets om te eet of te drink. Na hy hom uitgesels
het, staan hy op, stel hom ewe kwaad aan en stap weg sonder om iemand te groet. Hieruit
moet die jongmeid en die geselskap opmaak dat hy van nou af ’n vaste vryer is.
</p>
<p>Hy bly dan vir ’n lang tyd weg en maak eindelik sy verskyning weer. Almal is bly om
hom te sien, en hy neem <span class="pageNum" id="pb124">[<a class="pginternal" href="330045445424065662_63998-h-16.htm.html#pb124">124</a>]</span>dan sy sitplek naas die jongmeid, en die ander klomp bedien die twee. Hy bly dan die
aand daar; en al wat die jongmeid doen, is om sy bed op te maak en stap dan weg.
</p>
<p>Maar wee die jonkman as hy binne die ses maande nie kom nie; dan betower die ouvolk
’n uil, wolf of jakkals om daar by die jonkman se huis in die aand allerhande nare
geluide te maak. Het die jongkêrel ’n suspiesie, dan bly hy binne in sy pondok of
strooihuis en gaan dan die ander dag teen-toorgoed haal wat sterker is as dié van
die ouvolk en vernietig dan die krag daarvan. Maar staan die jongkêrel onbedag op
om te gaan kyk watter goeters sulke nare geluide maak, dan val hy op die plek dood
as hy buitekant kom.
</p>
<p>As die jongmeid van die begin af van die jonkman nie gehou het nie, dan bly sy nie
naas hom sit nie: sy staan op, stap weg en gaan op ’n ander plek sit; dan moet hy
weet dat sy kanse maar sleg staan.
</p>
<p>Mnr. Jan Gey het aan ons vertel toe hy aan die grens van die Kalaharie sy veepos gehad
het en sy vee daar aan die sorg van getroue Boesmans oorgelaat het, het hy altyd gesorg
dat die jong Boesmans jonk trou; dan bly hul daar, sorg vir hulle vrouens, en is dan
glad nie so rondloperig nie.
</p>
<p>Die Boesman is baie aan sy vrou en kinders geheg. Hy sal die grootste ongeriewe deurstaan
om kos en water aan hulle te verskaf. Die vrou daarenteen help ook kliphard om veldkos
vir haar gesin te verskaf. Was dit nie dat hul mekaar so getrou bystaan nie, dan kon
so ’n swerwende nasie in die woestyn nie vir duisende jare bestaan het nie; hy is
wreed teenoor ander, maar teen sy gesin is hy die opoffering self en stel sy lewe
vir hulle in gevaar.
<span class="pageNum" id="pb127">[<a class="pginternal" href="330045445424065662_63998-h-16.htm.html#pb127">127</a>]</span></p>
</div>
</div>
</div></body></html>
