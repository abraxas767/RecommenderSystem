<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Gedigte, by F. v. d. Heever.
    </title>
<link href="2730770618339932740_cover.jpg" id="id-5097294725948101353" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00058" title="[51]"><a id="Page_51"></a></span></p>
<h2 class="nobreak" id="AFRIKA">AFRIKA.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Gevleugelde Telg van ou Tijd en jouw moeder, die mistiese ruimte,</div>
<div class="verse indent0">Wijk uit mij verse, O spoed, en gun mij in rustige maat</div>
<div class="verse indent0">Te sing van die lot van ons land, die wieg van die vroegste beskawing,</div>
<div class="verse indent0">Vandaag nog die land van misterie en tog ook die land van die son;</div>
<div class="verse indent0">Van die golwende vlakte, ons see, met sij deining en verblouw verskiet,</div>
<div class="verse indent0">Met sij ewig diepsinnige lag soos die mond van ’n oosterse god.</div>
</div>
<div class="stanza">
<div class="verse indent0">Lang voor die geboorte van Mimer het Osiris, die Wijse, gelewe;</div>
<div class="verse indent0">Toe Wodin, bekroon met orkane en bliksems, wat lik langs sij slape,</div>
<div class="verse indent0">Eteries gedagtes bedenk, op die fluister van rawe gegrondves,</div>
<div class="verse indent0">Het al die Songod sij pijle laat klink oor die snare van Memnon</div>
<div class="verse indent0">En rustige wete geheers in die land van kolos en van sfinx.</div><span class="x-ebookmaker-pageno" id="pgepubid00059" title="[52]"><a id="Page_52"></a></span>
<div class="verse indent0">Langs jouw kus het die skepe van Hiram geswalk, beskilder met oë,</div>
<div class="verse indent0">Belaai met die skatte van Ofir, met wierook en elpebeen,</div>
<div class="verse indent0">En houte, welriekend en keurig, geskenke vir Salomo’s Tempel,</div>
<div class="verse indent0">Duisend-potig gevaartes met hulle rieme in ritmiese tred.</div>
</div>
<div class="stanza">
<div class="verse indent0">Soos die woedende golwe opbruis teen ’n rots dat dit beef in die diepte</div>
<div class="verse indent0">En die sonlig ’n reenboog ontlok als dit skijn op die mistige skuim,</div>
<div class="verse indent0">Net so het Barca, die trotse, verveel met haar skatte en vrede,</div>
<div class="verse indent0">Soos ’n wolkbreuk Europa oorstelp en Rome geskud tot haar grond:</div>
<div class="verse indent0">Die tijd het geknaag: Karthago en Rome is dinge van gister,</div>
<div class="verse indent0">Maar die damp van die wrak en die botsing het luister versprei oor die aarde.</div>
</div>
<div class="stanza">
<div class="verse indent0">Land van ewige weedom, Moeder van slawernij,</div>
<div class="verse indent0">Wie sal beskrijf wat jij tors en die nood van jouw magtige bare!</div>
<div class="verse indent0">Soos dit roer op die vlak van ’n vijwer dat golfies naar buite uitdije,</div>
<div class="verse indent0">So het dit altijd beweeg in jouw donker, vernagte bestaan,</div>
<div class="verse indent0">En volkere-golwe het een na die ander gedij en verpletter,</div><span class="x-ebookmaker-pageno" id="pgepubid00060" title="[53]"><a id="Page_53"></a></span>
<div class="verse indent0">Daar blij van al die vergane beweging net bouwvalle oor</div>
<div class="verse indent0">En die leeuwe vervul met geratel die saal van ’n naamlose god.</div>
</div>
<div class="stanza">
<div class="verse indent0">Maar wie kijk als die wolke-galleie gaan vaar oor die blouw van die hemel,</div>
<div class="verse indent0">Met haalwitte seile gebol, soos swane wat pronk in hul prag,</div>
<div class="verse indent0">—Dan wei in velde van goud die Gode hul vee oor die vlaktes—</div>
<div class="verse indent0">Voel hij dan nie hoe die Vrijheid gaat bruis in sij bloed, en sij senuws</div>
<div class="verse indent0">Gaan tril, als hij denk met trots aan die wieg van die trekker-geslagte,</div>
<div class="verse indent0">Waar die soekers naar ruimte die lug kon adem met tintlende bors?</div>
</div>
<div class="stanza">
<div class="verse indent0">Maar die droom is virbij en die hoop, O Afrika, moeder van smarte,</div>
<div class="verse indent0">Wanneer is jouw beker geledig, of kom aan jouw weedom geen end?</div>
<div class="verse indent0">Lij jij nog steeds aan die vloek wat Cham sij nakroos verwerf het,</div>
<div class="verse indent0">Moet jij vir ewig die land van dienaars en houthakkers blij?</div><span class="x-ebookmaker-pageno" id="pgepubid00061" title="[54]"><a id="Page_54"></a></span>
<div class="verse indent0">Gevleugelde telg van ou Tijd en jouw moeder, die mistiese ruimte,</div>
<div class="verse indent0">Haas nog jouw vaart en verskeur die gordijn, wat die toekoms bewaar,</div>
<div class="verse indent0">Verlaat die kaalhoofdige denkers, wat jouw afkoms bepeins en jouw oorsprong,</div>
<div class="verse indent0">Tot jij hul saam met die jare veeg in jouw vaderlik graf;</div>
<div class="verse indent0">Toon ons die lig en die hoop met die rustige wete van more.</div>
</div>
</div>
</div>
<div style="display:block; margin-top:4em"></div></body></html>
