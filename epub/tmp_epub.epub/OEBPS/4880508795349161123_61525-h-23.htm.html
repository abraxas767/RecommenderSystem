<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s24"><span class="x-ebookmaker-pageno" id="pgepubid00090" title="[Inhoud]"><a class="pginternal" href="4880508795349161123_61525-h-0.htm.html#xd29e365" title="Inhoud"></a></span><div class="divHead" id="pgepubid00091">
<h2 class="main">EERLIKHEID EN HOFLIKHEID.</h2>
</div>
<div class="divBody">
<p class="first">Dapperheid en vryheidsliefde bewonder ons, maar dit het vir ons nog meer waarde wanneer
dit gepaard gaan met ’n gevoel van eer en eerlikheid—en dit het die Boesman gehad.
Hierdie punt het ons al vroeër aangeraak, maar die getrouheid aan hul vriende moet
ook beskrywe word. Van sy baas sou hy byvoorbeeld nooit steel nie. Sy baas sou hy
nooit namaak nie, alhoewel hy die dramatiese kuns goed verstaan het, en baie lief
was om dit te beoefen. Alles van sy baas wat verlore raak, bring hy vir sy baas terug
as hy dit optel. Mejuffrou Bleek vertel hoe daar twee Boesman-kwaaddoeners, wie se
tyd op die breekwater om was, by Dr. Bleek vir kos ens., aankom. Hulle is vriendelik
onthaal, en na ’n dag of twee sou hulle hulle reis voortset. Die aand voor hulle vertrek,
groet hulle mooi vir die Blankes en kry hul padkos, want hulle sou douvoordag vertrek.
Die volgende dag toe die mense opstaan, is die tuin van alle blare skoon gevee—’n
teken van dankbaarheid wat ’n arm witman nie beter kon bedink het nie. Dit was hulle
erekode: “getrouheid aan jou vriende!”
</p>
</div>
</div>
</div></body></html>
