<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00062" title="[62]"><a id="Page_62"></a></span></p>
<h2 class="nobreak" id="XXIII">XXIII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">In kring staan al die waens gelaer—</div>
<div class="verse indent2">’n Kraalmuur teen die vuur se lig,</div>
<div class="verse indent2">Met elke tussen-opening dig</div>
<div class="verse indent0">Met doringboomtakke aan mekaar.</div>
</div>
<div class="stanza">
<div class="verse indent0">En Ouma, wit gerimpel, gee</div>
<div class="verse indent2">’n Knikkie teen die duister: „Kyk,</div>
<div class="verse indent2">Die maanlig op die wolke lyk</div>
<div class="verse indent0">Amper soos maanlig op die see.”</div>
</div>
<div class="stanza">
<div class="verse indent0">Die kleinspan het vir Oupa beet</div>
<div class="verse indent2">En soebat: „Oupa, toe, vertel!”</div>
<div class="verse indent2">Maar Ouma: „Kinders, moet nie kwel</div>
<div class="verse indent0">Vir Oupa, want hy wil vergeet.”</div>
</div>
<div class="stanza">
<div class="verse indent0">En hy, die langbaard halfpad wit,</div>
<div class="verse indent2">Sê: „Nee, vrou, ek sal nooit vergeet!</div>
<div class="verse indent2">Kom, kinders, julle wat wil weet</div>
<div class="verse indent0">Iets van die see, hier om my sit.”</div><span class="x-ebookmaker-pageno" id="pgepubid00063" title="[63]"><a id="Page_63"></a></span>
</div>
<div class="stanza">
<div class="verse indent0">En klein en groot skuif nader voor</div>
<div class="verse indent2">Te luister na wat Oupa sê;</div>
<div class="verse indent2">En soos die osse en veetjies lê,</div>
<div class="verse indent0">Lê half die laer om aan te hoor,</div>
</div>
<div class="stanza">
<div class="verse indent0">As af en toe die rooibos-hout</div>
<div class="verse indent2">Vooruitgestoot word dieper in,</div>
<div class="verse indent2">Om groter vuur en vlam te win,</div>
<div class="verse indent0">En boontoe skiet sy vonke goud.</div>
</div>
</div>
</div>
</body></html>
