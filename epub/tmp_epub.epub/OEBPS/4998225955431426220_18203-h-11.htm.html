<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Die Prosa Van Die Twede Afrikaanse Beweging, by Pieter Cornelis Schoonees
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="footnotes"><h3 id="pgepubid00361">VOETNOTAS:</h3>
<div class="footnote"><p><a id="Footnote_375_375"></a><a class="pginternal" href="4998225955431426220_18203-h-10.htm.html#FNanchor_375_375"><span class="label">[375]</span></a> Twede Dr. 1919. In afd. IX word by sitate die nommers van
die stukke aangegee. Waar nie vermeld nie, word volgens die twede druk
gesiteer.</p></div>
<div class="footnote"><p><a id="Footnote_376_376"></a><a class="pginternal" href="4998225955431426220_18203-h-10.htm.html#FNanchor_376_376"><span class="label">[376]</span></a> Ek kursiveer.</p></div>
<div class="footnote"><p><a id="Footnote_377_377"></a><a class="pginternal" href="4998225955431426220_18203-h-10.htm.html#FNanchor_377_377"><span class="label">[377]</span></a> Ek kursiveer.</p></div>
<div class="footnote"><p><a id="Footnote_378_378"></a><a class="pginternal" href="4998225955431426220_18203-h-10.htm.html#FNanchor_378_378"><span class="label">[378]</span></a> E. D'Oliveira: <i>De Jongere Generatie</i> p. 93.</p></div>
<div class="footnote"><p><a id="Footnote_379_379"></a><a class="pginternal" href="4998225955431426220_18203-h-10.htm.html#FNanchor_379_379"><span class="label">[379]</span></a> t.a.p., p. 94.</p></div>
<div class="footnote"><p><a id="Footnote_380_380"></a><a class="pginternal" href="4998225955431426220_18203-h-10.htm.html#FNanchor_380_380"><span class="label">[380]</span></a> Edward Garnett: <i>Friday Nights</i>, p. 257.</p></div>
<div class="footnote"><p><a id="Footnote_381_381"></a><a class="pginternal" href="4998225955431426220_18203-h-10.htm.html#FNanchor_381_381"><span class="label">[381]</span></a> D'Oliveira, t.a.p., p. 233. P.N. van Eijck.</p></div>
<div class="footnote"><p><a id="Footnote_382_382"></a><a class="pginternal" href="4998225955431426220_18203-h-10.htm.html#FNanchor_382_382"><span class="label">[382]</span></a> Prof. Dr. J. Prinsen: <i>Handboek</i><sup>2</sup> ens., p. 554. Ek
kursiveer.</p></div>
<div class="footnote"><p><a id="Footnote_383_383"></a><a class="pginternal" href="4998225955431426220_18203-h-10.htm.html#FNanchor_383_383"><span class="label">[383]</span></a> D'Oliveira, t.a.p., p. 211.</p></div>
<div class="footnote"><p><a id="Footnote_384_384"></a><a class="pginternal" href="4998225955431426220_18203-h-10.htm.html#FNanchor_384_384"><span class="label">[384]</span></a> Prinsen, t.a.p., p. 671.</p></div>
<div class="footnote"><p><a id="Footnote_385_385"></a><a class="pginternal" href="4998225955431426220_18203-h-10.htm.html#FNanchor_385_385"><span class="label">[385]</span></a> Garnett, t.a.p., p. 265.</p></div>
<div class="footnote"><p><a id="Footnote_386_386"></a><a class="pginternal" href="4998225955431426220_18203-h-10.htm.html#FNanchor_386_386"><span class="label">[386]</span></a> Vgl. my artiekel oor die kwessie in <i>Die Huisgenoot</i>,
Aug. 1922. In sy repliek (<i>Die Burger</i>, 4/9/22) slaag Langenhoven daar
nie in om die persoonlike element buiten die kwessie te hou nie. Dit
word 'n kriewelrige filippika teen "akademiese Fariseërs" en
"skrifgeleerde ape", onder wie Kloos, Van Deyssel, Van Eeden en Robbers
gereken word!! Hoe weinig begrip Langenhoven van die letterkundige
kritiek het, blyk o.a. uit die volgende: "Die grootste vyande van alle
kuns is die katedrale (sic!) kuns-eksperte." Die feite wat ek aangevoer
het bly onaangetas staan, soos in een van die volgende nommers van <i>Die
Huisgenoot</i> aangetoon word.</p></div>
<div class="footnote"><p><a id="Footnote_387_387"></a><a class="pginternal" href="4998225955431426220_18203-h-10.htm.html#FNanchor_387_387"><span class="label">[387]</span></a> Vir 'n lewensskets kan verwys word na Dr. E.C. Pienaar:
<i>Taal en Poësie</i><sup>2</sup> ens, p. 300 vlg.</p></div>
<div class="footnote"><p><a id="Footnote_388_388"></a><a class="pginternal" href="4998225955431426220_18203-h-10.htm.html#FNanchor_388_388"><span class="label">[388]</span></a> Voorwoord.</p></div>
<div class="footnote"><p><a id="Footnote_389_389"></a><a class="pginternal" href="4998225955431426220_18203-h-10.htm.html#FNanchor_389_389"><span class="label">[389]</span></a> O.a. p. 88.</p></div>
<div class="footnote"><p><a id="Footnote_390_390"></a><a class="pginternal" href="4998225955431426220_18203-h-10.htm.html#FNanchor_390_390"><span class="label">[390]</span></a> Voorwoord.</p></div>
</div>
<hr style="width: 65%;"/><p><span class="x-ebookmaker-pageno" id="pgepubid00362" title="[Pg 262]"><a id="Page_262" title="[Pg 262]"></a></span></p>
<h2 id="pgepubid00363"><a id="HOOFSTUK_VIII"></a>HOOFSTUK VIII.</h2>
<h2>Dierebeskrywing.</h2>
<h3 id="pgepubid00364">§ 1. A.A. Pienaar. (SANGIRO).</h3>
<p>Sangiro is in 1894 in die distrik Pretoria gebore. Op elfjarige leeftyd
het hy met sy ouers die voortrek na Duits-Oos meegemaak. Groot was die
ontberings op die lang trek van die kus af na Kilimandjaro. Eers was dit
malaria, toe vrek die trekdiere en eindelik was al die voedselvoorraad
op—verweg in wilde bosstreke, waar niks te kry was nie. Kort na die
aankoms by Kilimandjaro, waar toe al 'n paar Boerfamielies was, is twee
van sy broers dood aan die gevolge van malaria en die ontberings langs
die pad. Daar was geen ander maats naby die plaas nie en dus het hy
alleen opgegroei tussen die diere. Van die tyd vertel hy: "Die grootste
plesier het toe nog bestaan in die jagawonture en die doodskiet. Maar ek
het baie behae daarin geskep om jong wilde diere lewendig te vang en aan
my gewend te maak. Daardie eerste jare was 'n gedurige worsteling om die
vee snags teen roofdiere te beskerm. Dié werk het hoofsaaklik op my
gerus. Deur gedurige aanraking—jag en naspoor gedurende die dag en
opsit in die kraal snags, het ek natuurlik 'n baie intieme kennis van
die roofdiere veral gekry. Hierdie lewe het vier jaar geduur. Toe is ek
na Suid-Afrika om te studeer. (Heidelberg, Tvl. en Stellenbosch). Toe ek
in 1917 gaan kuier na Duits-Oos, was my lewensbeskouing baie verander.
Ek het dit nou swaar gevind om wild dood te skiet, en het die jag alleen
nog geniet wanneer dit gevaarlike teenstanders, soos die leeu en
renoster geld. Die grootste <span class="x-ebookmaker-pageno" id="pgepubid00365" title="[Pg 263]"><a id="Page_263" title="[Pg 263]"></a></span>
plesier het ek nou daarin gevind om die
diere in hulle eie omgewing gade te slaan. Die gebeurtenisse in my
boekie het gedurende hierdie twee jaar plaasgevind. Die stories is waar.
Die leeus het ek 'n weeklank elke maanlignag sit en beskou uit 'n boom.
Ek kon elke beweging bespeur en later weergee in my boek. Die jagters
wat daarin voorkom is my broer, ('n jonger een) en ek self."</p>
<p>In 1920 het <i>Sangiro</i> aan die Stellenbosse Uniwersiteit gegradueer. Hy
is nou op die redaksie van <i>Die Burger</i>, en uit die blad is sy sketse
<i>Uit die Lewe</i> bekend. In 1921 het van hom verskyn: <i>Uit Oerwoud en
Vlakte, Sketse uit die Oos-Afrikaanse Dierewêreld</i><a id="FNanchor_391_391"></a><a class="fnanchor pginternal" href="4998225955431426220_18203-h-11.htm.html#Footnote_391_391">[391]</a>. Daarvan vertel
hy: "Die boekie is geskryf in Quarta, Stellenbosch, waar 'n groot
verlange na die wildernis van my besit geneem het, sodra ek in 1918 weer
teruggekeer het uit Duits-Oos.... Ek kan dit nie help nie, maar ek het
'n gedurige heimwee na die wildernis—nou ook weer." So skryf <i>Sangiro</i>
net na sy terugkeer van 'n lang jagtog. Die jag was egter bysaak en die
volgende keer neem hy miskien net sy kamera saam. <i>Sangiro</i> is die
bynaam wat die Kaffers hom gegee het.</p>
<h4 id="pgepubid00366">Sketse uit die Oos-Afrikaanse Dierewêreld.</h4>
<p>M.H. van Campen het opgemerk, dat in die loop van die eeue die
beroemdste skrywers die dierewêreld "nimmer om zich-zelfs-wil in
literaire kunst" uitgebeeld het nie. In die Pancatantra, die fabels van
Aesopus, die Reinaert-sage en ook vir La Fontaine is die dier alleen van
belang "voor zoover het als acteur te gebruiken viel, wien een
<i>menschelijke</i> rol kon worden toebedeeld."<a id="FNanchor_392_392"></a><a class="fnanchor pginternal" href="4998225955431426220_18203-h-11.htm.html#Footnote_392_392">[392]</a> "Zeer zeker ging al
dezen schrijvers het eigenaardige van het dier-leven niet onopgemerkt
voorbij, maar dat leven zagen zij niet als een schoonen stroom, machtig,
diep en hunner aandacht ten volle waardig, ook al hadden zij er nooit de
<i>spiegeling</i> van der <i>menschheid</i> gelaat in <span class="x-ebookmaker-pageno" id="pgepubid00367" title="[Pg 264]"><a id="Page_264" title="[Pg 264]"></a></span>
gezien.... De dieren spelen
(in de Indo-Europeesche dierensage) wel de eerste rol, maar die dieren
denken en handelen met <i>menschelijk</i> verstand, die dieren zijn <i>verkapte
menschen</i>, zijn <i>menschen in een dierenhuid gestoken</i>, gelijk in
Rostand's <i>Chantecler</i>." Natuurlik erken Van Campen dat "door spel en
tegenspel dezer als 't ware psychologisch-<i>kunstmatige</i> en <i>niet</i> naar
de doorgronde-werkelijkheid gebeelde dierfiguren, tafereelen van tot
schoonheid gestegen schalkheid, satyre, wijsgeerig en <i>mensch</i>-kundig
inzicht ontstaan (zijn), die voor geen andere werken van letterkunde
onder hebben te doen."</p>
<p>In die diere-epos en diereroman van ons tyd word die dier om sy eie
ontwil uitgebeeld. Jack London se <i>Pittah</i> noem Van Campen: "een
dierenverhaal, dat ons den schrijver doet zien, zóó verzonken in de
contemplatie van het <i>dier</i>-leven, dat <i>dit</i> op het allereerste plan van
het werk staat, en de <i>menschen</i> er slechts in optreden voor zoover zij
invloed hebben op geest of lichaam van het dier." So langsamerhand het
daar 'n uitgebreide literatuur ontstaan, heeltemal gewy aan diere van
allerlei soort. Charles Derennes raak in sy <i>bestiaire sentimentale</i>
selfs in geesdrif oor 'n vlermuis en in <i>Le Roman de la Rivière</i> van
Georges Ponsot is die held 'n jong snoek. By sommige kunstenaars is dit
die herlewing van die ou pastorale idee, 'n wegvlugtery uit die
smoor-atmosfeer van die moderne beskawing. Edward Garnett vertel ons van
W.H. Hudson "who, (flings) off the soiled dust of our human
thoroughfares, and (goes) into nature's wilderness to escape the sight
of the <i>pale civilized faces</i>, with the mean round of petty human
interests of their <i>artificial indoor lives</i>."<a id="FNanchor_393_393"></a><a class="fnanchor pginternal" href="4998225955431426220_18203-h-11.htm.html#Footnote_393_393">[393]</a> In Suid-Afrika met
sy wyd uitgestrekte vlaktes, wat nog so dun bevolk is, kan daar van so
'n motief egter geen sprake wees nie. By ons is daar nog maar weinig
"kinderen van weelderige overbeschaving",<a id="FNanchor_394_394"></a><a class="fnanchor pginternal" href="4998225955431426220_18203-h-11.htm.html#Footnote_394_394">[394]</a> want die grootste
gedeelte van die volk leef nog in landelike eenvoudigheid. Maar deur die
gedurige rondtrekkery in woeste streke het die Boere in intieme
aanraking met die natuur gekom, en had hul die <span class="x-ebookmaker-pageno" id="pgepubid00368" title="[Pg 265]"><a id="Page_265" title="[Pg 265]"></a></span>
geleentheid om die lewe
van die groot wild van naby te bestudeer. In ons letterkunde is daar dan
ook tallose jagverhale. Maar so 'n digterlike gees soos Sangiro is nie
tevrede met die optekening van sy jagervarings nie. Deur 'n langdurige
verblyf in woeste streke geraak hy onder die mistieke bekoring van die
oerwoud, gaat hy geestelik heeltemal op in die geweldige drama van die
natuur. "Man ... can only enter into the vast world of (nature's) myriad
sentient life by employing all the old emotional tools—his sense of
mystery, love of beauty, poetic imagination, and human love—to
supplement and vivify the <i>impassive</i> truths of Science."<a id="FNanchor_395_395"></a><a class="fnanchor pginternal" href="4998225955431426220_18203-h-11.htm.html#Footnote_395_395">[395]</a> Dit is
wat Sangiro doen. 'n Leeu is vir hom nie alleen "'n aantreklike wit" en
"na 'n goedgeslaagde skoot ... 'n stuk dooie vleis" nie, maar in elke
leeu sit "'n fyn georganiseerde lewe ..., 'n persoonlikheid in sy soort
ruim so interessant as dié van die mens" (p. 83). "Ook onder die wilde
diere bestaan daar 'n soort van geesteslewe, wat die opmerksame
waarnemer telkens weer met verwondering vul; vir hom word dit naderhand
moontlik om die diere se gewaarwordinge uit hul uiterlike beweginge te
verstaan" (Voorwoord). Maar Sangiro is veel meer as 'n "opmerksame
waarnemer"; sy liefde vir die diere maak hom die digterlike vertolker
van al hul emosies en instinkte en deur middel van sy plastiese
uitbeelding laat hy ons dit ook navoel. "Wild nature's life being a
natural drama of instinct, an unceasing play of hunger, love, battle,
courtship, fear, parental emotion, vanity, and most of all, perhaps,
pure enjoyment of physical powers, it is obvious that every man who is
irresponsive in his feelings, or possessed of a dull artistic
imagination, or weak aesthetic sensibilities, must remain practically
aloof from wild nature and its infinite feast of characteristic
displays."<a class="pginternal" href="4998225955431426220_18203-h-11.htm.html#Footnote_395_395">[395]</a></p>
<p>Edward Garnett het in die aangehaalde artiekel duidelik aangetoon, dat
die noukeurige wetenskaplike waarnemings van die beroepsnatuurkundige
aangevul en vertolk moet word deur artistieke en poëtiese verbeelding.
Tot die wetenskaplike ondersoeker sê hy: "You tell us countless <span class="x-ebookmaker-pageno" id="pgepubid00369" title="[Pg 266]"><a id="Page_266" title="[Pg 266]"></a></span>
facts
about the laws of life, but the actual spirit of life, its living
feeling, which is the essential volatile principle of life, can never be
fully assessed by you." Dié artistieke verbeelding en innige
aanvoelingsgawe besit Sangiro en daarom is sy sketse ook 'n kunswerk
geword.<a id="FNanchor_396_396"></a><a class="fnanchor pginternal" href="4998225955431426220_18203-h-11.htm.html#Footnote_396_396">[396]</a> Hoe diep en innig die liefde vir diere kan word, blyk uit
die volgende verklaring van Dr. Jac. P. Thijsse: "Ik heb nu al zoovele
voorjaren met de vogels bewust meegeleefd, dat ik ook de Aprilmaand min
of meer op vogelmanier gevoelen kan en ik voel 's morgens bij 't
ontwaken, welke vogels in den nacht aangekomen kunnen zijn."<a id="FNanchor_397_397"></a><a class="fnanchor pginternal" href="4998225955431426220_18203-h-11.htm.html#Footnote_397_397">[397]</a></p>
<p>In die eerste skets beskryf Sangiro die lotgevalle van 'n leeufamielie.
In al hul houdings het hy die diere bespied, op al hul dwaalpaadjies het
sy oog hul gevolg. Die speelse vrolikheid van die kleintjies, die
versigtige sluipgang op die jagveld, die kennismaking met nuwe vrinde en
die nagtelike smulpartye word op mooi realistiese wyse geteken. Hy
probeer om al die fyn klanknuanserings in die leeuegebrul te verstaan.
Wanneer hy die smart van die trotse bosreuse oor 'n doodgeskiete wyfie
beskryf, die hulpelose verlatenheid en swerftogte van die bangerige
kleintjies, dan bereik hy 'n diepte en innigheid van plastiese
uitbeelding waar 'n roerende skoonheid in bewe. Die langsame ontplooiing
van die jaginstink by die jong diertjies word met treffende waarheid
geskilder. Die wilde natuur waarin die geweldige dieredrama afgespeel
word is nie alleen dekor, is nie louter omlysting nie, maar maak
onafskeidelik deel uit van die handeling. In die stilte van sy donker
wegkruipplek, in die lange ure van sy spannende nagwake het die
geheimsinnige gees van die wildernis hom aangeraak. Hy het die glans van
die maanspatsels oor donker blare gesien, die wegskuiwende skaduwees in
hul trage gang gevolg; die blitsoë van getergde leeus het hom laat
huiwer; die geritsel van die gras, die gekreun van die bome, die
jagkrete van al die oerwoud-bewoners het hy leer verstaan; die slagtande
van gulsige hiënas het hy hoor kners op die <span class="x-ebookmaker-pageno" id="pgepubid00370" title="[Pg 267]"><a id="Page_267" title="[Pg 267]"></a></span>
afgevrete bene van hul
prooi. En deur die skoonheid van sy woord laat hy ons dit ook alles sien
en hoor.</p>
<p>"Ek sou ... vandag die geweer opsy laat en net met kamera en dagboek ter
hand 'n beeld uit die daaglikse lewe van die oerwoudbewoners probeer
opvang." (p. 169.) So ontstaat die skets: <i>In die Oerwoud</i>. By 'n
reënpannetjie is sy wagplek en al die lewe rondom hom word met raak
trekke geteken, terwyl ook die hele atmosfeer van die oerwoud goed
aangedui word.</p>
<p>Die derde skets <i>Renosterlewe</i> is 'n deurlopende verhaal van die
vrindskap tussen 'n renostertjie en 'n jong seekoei, wat albei hul ouers
deur die koeëls van die jagters verloor het en troos en veiligheid in
mekaar se geselskap vind. Al hul awontuurlike ondervindings op lang
swerftogte deur oerwoud en oor vlaktes word met liefdevolle oorgawe in
treffende tafereeltjies uitgebeeld. Die hele tropiese omgewing met sy
miljoene dier-bewoners en weelderige plantegroei word vir ons 'n skone
realiteit, trillende van intense lewe tot in sy donkerste
wegkruipplekkies. In so 'n geweldige oerwoud is die mens maar 'n nietige
stippeltjie, en in die atmosfeer van plegtige stilte, waar elke geritsel
'n betekenis het vir duisende ore, besef ons, "that man's mind, though
the most marvellously complex instrument of all, is still, as it were,
but a human eyelet hole, through which the Universe can only be
refracted back to us in certain aspects of its incalculable whole."<a id="FNanchor_398_398"></a><a class="fnanchor pginternal" href="4998225955431426220_18203-h-11.htm.html#Footnote_398_398">[398]</a>
Hoe dankbaar moet ons wees, dat daar kunstenaars soos Sangiro is, wat
ons nader aan die natuur bring, wat ons iets laat begryp van die intieme
lewe van die diere. Hy is op die jagveld nie alleen 'n vernielende
oorwinnaar nie, aangehits deur 'n primitiewe uitroeiingsinstink, maar
ook die digterlike aanskouer, wat voel dat daar in die krioelende lewe
om hom heen skoonheid te vind is. Dat hy protes aanteken teen die
onridderlike praktyke van party jagters kan ons verstaan.<a id="FNanchor_399_399"></a><a class="fnanchor pginternal" href="4998225955431426220_18203-h-11.htm.html#Footnote_399_399">[399]</a> Maar sy
hele boek is so 'n welsprekende aanklag teen menslike wreedheid, dat 'n
direkte pleidooi, wat ook uit kunsoogpunt nie kan goedgekeur word nie,
oorbodig is.</p>
<p><span class="x-ebookmaker-pageno" id="pgepubid00371" title="[Pg 268]"><a id="Page_268" title="[Pg 268]"></a></span>
Treffend is die tekening van die eensame renosterwesie. "Sy ongeduldige
geproes, waarmee hy eers die seekoeitjie wou uitlok, onderwyl hy
opgewonde op die oewer ronddrentel en die sagte brak vol ronde
spoortjies trap, het langsamerhand, namate sy maat verder en verder
swem, in 'n smekende gepiep oorgegaan.... Nog 'n rukkie staan die donker
figuurtjie daar op die wit brak, af en toe sag kwiekende onderwyl hy oor
die water staar, die knoestige koppie vooruitgestrek in 'n poging om
verder te sien met die klein ogies. Eensaam en verlate genoeg lyk hy,
met sy kneukelige dik lyfie, gerimpelde moddervelletjie en swaarmoedige
renostergesiggie" (p. 204-6). So vind Sangiro vir al die woudbewoners
die juiste, tekenende woord. Van 'n gekweste seekoei kry ons die
volgende realistiese skildering: "In stomme wanhoop-staar hang die
massiewe kop omlaag, die verbryselde kakebeen bloederig-kwylend in
aanhoudende vergeefse poginge om tande op mekaar te knars." (p. 225.)
Ook die atmosferiese verskynsels, die tropiese sonsondergang, die
miswolke teen die hang van die berge, die sombere reënseisoen laat
Sangiro in fyn stemmings-beskrywinge vir ons leef. "Dae het verbygegaan,
en nog duur die sonskyn. Met die groei van die maan het die weer skielik
verander, en na 'n week van woeste, stikdonker nagte en droefskemerige
reëndae wasem die oerwoud weer geur uit onder 'n sonnige safierhemel; en
wellustige dae word gevolg deur toweragtige maanlignagte, wanneer
vuurvliegies oor 'n misties-glimmende watervlak dans en dowwe
eggo-klanke van nagdiere onder 'n donker, vogtige oerwoud rondom
weerklink." (p. 229.) Mens voel dat die skrywer sy gedagtes gekoester
het, sy woorde liefhad en hul met sorg neergeskryf 't. Daar is 'n
vloeiende buigsaamheid, 'n musikale streling in sy sinne. Telkens word
ons verras deur raak seggingskrag en fyngevoelige uitbeelding, sonder
dat aanstellerige en bygemaakte woordpronksels die klare eenvoud van sy
styl bederf.</p>
<p>'n Enkele maal skryf hy aan die diere miskien te spesifiek menslike
gevoelens toe, en soms twyfel ons aan die juistheid van sy psigologie.
"Die renostertjie (staan) nog snuiwend in die rondte, gereed om te storm
... en <span class="x-ebookmaker-pageno" id="pgepubid00372" title="[Pg 269]"><a id="Page_269" title="[Pg 269]"></a></span>
heeltemal seker dat hy nou vreeslik boos en luidrugtig is." (p.
233.) In so 'n geval bring die skrywer sy eie waarneming op die dier oor
en oortuigend is dit seker nie. Maar daarteenoor staan, dat hy hom so
ingeleef het in die diereverstand, dat sy intuïesie hom selde op 'n
dwaalspoor bring.</p>
<p>Oor die beeldspraak nog 'n opmerking: maak dit nie 'n komiese indruk
nie, as ons lees dat renosters "in alleryl die <i>hase</i>pad gekies het"?
(p. 188.)</p>
<h3 id="pgepubid00373">§ 2. Hans Anton Aschenborn.</h3>
<p>Aschenborn is in 1888 gebore in Kiel. Sy vader is 'n Duitse admiraal. In
Mecklenburg het hy op 'n groot landgoed prakties leer boer. Van Prof.
Burmester in Kassel het hy skilderles gehad en sedert 1910 boer en
skilder hy in Suid-Wes-Afrika. Op die gebied van die artistieke
afbeelding van ons wilde diere is hy 'n baanbreker en verskeie uitgawes
is al deur hom geïllustreer.<a id="FNanchor_400_400"></a><a class="fnanchor pginternal" href="4998225955431426220_18203-h-11.htm.html#Footnote_400_400">[400]</a> In 1921 het verskyn: <i>Uit die Lewe van
'n Gensbok</i>, die eerste van 'n reeks, waarin Aschenborn ook die koedoe,
wildebees en eland wil beskryf en afbeeld. "Die gensbok het ek op my
plaas in Suid-Wes so noukeurig gadegeslaan, dat hy vir my 'n intieme
vriend geword het", verklaar hy in sy voorwoord. Maar so 'n
woordkunstenaar soos Sangiro is hy nie. Sy boekie is van meer betekenis
vir die skilderkuns as vir die letterkunde. In eenvoudige, soms
gebrekkige taal skets hy 'n paar insidente uit die lewe van 'n gensbok.</p>
<div class="footnotes"><h3 id="pgepubid00374">VOETNOTAS:</h3>
<div class="footnote"><p><a id="Footnote_391_391"></a><a class="pginternal" href="4998225955431426220_18203-h-11.htm.html#FNanchor_391_391"><span class="label">[391]</span></a> Oorspronklik in <i>Die Huisgenoot</i> verskyn.</p></div>
<div class="footnote"><p><a id="Footnote_392_392"></a><a class="pginternal" href="4998225955431426220_18203-h-11.htm.html#FNanchor_392_392"><span class="label">[392]</span></a> Over Literatuur, Twede Bundel: <i>Pit-tah, De Grijze Wolf</i>,
door Jack London, p. 205 vlg.</p></div>
<div class="footnote"><p><a id="Footnote_393_393"></a><a class="pginternal" href="4998225955431426220_18203-h-11.htm.html#FNanchor_393_393"><span class="label">[393]</span></a> <i>Friday Nights</i>: Hudson's "Nature Books," p. 15 vlg.</p></div>
<div class="footnote"><p><a id="Footnote_394_394"></a><a class="pginternal" href="4998225955431426220_18203-h-11.htm.html#FNanchor_394_394"><span class="label">[394]</span></a> Vgl. J.H. van den Bosch, Inleiding by Hooft's <i>Granida</i>,
Zw. Herdr.</p></div>
<div class="footnote"><p><a id="Footnote_395_395"></a><a class="pginternal" href="4998225955431426220_18203-h-11.htm.html#FNanchor_395_395"><span class="label">[395]</span></a> Garnett, t.a.p.</p></div>
<div class="footnote"><p><a id="Footnote_396_396"></a><a class="pginternal" href="4998225955431426220_18203-h-11.htm.html#FNanchor_396_396"><span class="label">[396]</span></a> Wanneer hy ons in sy voorwoord verseker, dat die
verbeelding geen rol speel nie, dan bedoel hy alleen dat sy
interpretasie op self waargenome feite berus.</p></div>
<div class="footnote"><p><a id="Footnote_397_397"></a><a class="pginternal" href="4998225955431426220_18203-h-11.htm.html#FNanchor_397_397"><span class="label">[397]</span></a> <i>Het Intieme Leven der Vogels</i>, p. 221.</p></div>
<div class="footnote"><p><a id="Footnote_398_398"></a><a class="pginternal" href="4998225955431426220_18203-h-11.htm.html#FNanchor_398_398"><span class="label">[398]</span></a> Edward Garnett, t.a.p.</p></div>
<div class="footnote"><p><a id="Footnote_399_399"></a><a class="pginternal" href="4998225955431426220_18203-h-11.htm.html#FNanchor_399_399"><span class="label">[399]</span></a> Vgl. o.a. p. 83 vlg.</p></div>
<div class="footnote"><p><a id="Footnote_400_400"></a><a class="pginternal" href="4998225955431426220_18203-h-11.htm.html#FNanchor_400_400"><span class="label">[400]</span></a> Ontleen aan <i>Die Huisgenoot</i> Des. 1920.</p></div>
</div>
<hr style="width: 65%;"/><p><span class="x-ebookmaker-pageno" id="pgepubid00375" title="[Pg 270]"><a id="Page_270" title="[Pg 270]"></a></span></p>
<h2 id="pgepubid00376"><a id="HOOFSTUK_IX"></a>HOOFSTUK IX.</h2>
<h2>Reisbeskrywing.</h2>
<h3 id="pgepubid00377">§ 1. A.J. Jacobs.</h3>
<h4 id="pgepubid00378">Reisavonture op Land en See deur 'n Dómine, (1920).</h4>
<p>Volgens <i>De Goede Hoop</i>, Augustus 1919 is <i>Dómine</i> die skuilnaam van
A.J. Jacobs. Hy het oor Madeira 'n reis gemaak na Buenos Aires en
vandaar na die Boerekolonie in Argentinië om vir die geestelike belange
van die uitgewekene te sorg. 'n Lywige boekdeel het hy nodig om al sy
ervarings te vertel. En dan betreur hy dit nog, dat hy nie alles haarfyn
kan meedeel nie! "Dis tog jammer dat hulle nog nie 'n instrument soos 'n
gramafoon uitgevind het nie, wat mens op reis by jou kan dra nie. Dit
moet nes 'n sakkamera wees en daarmee moet mens <i>alles wat jy hoor kan
opvang en bewaar</i>. Daar gebeur so baie dinge, wat mens hoor en dis
moeilik om alles akkuraat weer te gee."<a id="FNanchor_401_401"></a><a class="fnanchor pginternal" href="4998225955431426220_18203-h-11.htm.html#Footnote_401_401">[401]</a> Die neiging om <i>alles</i> mee
te deel is juis <i>Dómine</i> se fout. Hy veronderstel, dat tallose
besonderhede, wat vir hom persoonlik van belang is, ook die leser sal
interesseer en weet eenvoudig van geen ophou nie. En dit is jammer, want
hy het ongetwyfeld slag om 'n anekdote smaaklik te vertel, soms met so
'n droog-humoristiese draaitjie, dat iedereen daarby moet glimlag. Maar
sulke onderhoudende gedeeltes lê diep toegepak onder wavragte van
onbelangrike sake. So kry ons b.v. allerlei banaliteite oor die <i>Saxon</i>;
tot selfs die tonnemaat van die skip word meegedeel! (p. 18.) Soms lyk
dit of die skrywer hom 'n klein <span class="x-ebookmaker-pageno" id="pgepubid00379" title="[Pg 271]"><a id="Page_271" title="[Pg 271]"></a></span>
agterveldse leserskring voorstel, wat
hy met groot syfers kan dronkslaan! Is dit nou nodig om nog in 1920 te
vertel: "Eendag is die pond sterling veel meer waard as op 'n ander
keer"? (p. 61.) Dit is maar een voorbeeld van die tallose uitweidings,
wat allermins op 'n fris oorspronklikheid kan aanspraak maak en
eenvoudig 'n herkouery van oorbekende sake word.</p>
<p>Soms lyk dit weer of die skrywer 'n handleiding vir toekomstige
emigrante wou skryf.<a id="FNanchor_402_402"></a><a class="fnanchor pginternal" href="4998225955431426220_18203-h-11.htm.html#Footnote_402_402">[402]</a> Hy gee selfs kook-resepte!<a id="FNanchor_403_403"></a><a class="fnanchor pginternal" href="4998225955431426220_18203-h-11.htm.html#Footnote_403_403">[403]</a> En so word sy
reisbeskrywing 'n sonderlinge byeenskraapsel van allerlei wysheid.</p>
<p>Dat <i>Dómine</i> op spellinggebied geen deskundige is nie, blyk al uit die
tietel van sy boek. Afgesien van die tallose drukfoute kry mens op byna
iedere bladsy rariteite soos die volgende: "vollende, dokse, hemdjie,
kerritse, nuwes, baik, stadte, raste (i.p.v. rasse), geflatter" ens. Ook
anglisismes is volop en dwarsdeur die boek stuit mens telkens op sinne
waarin die negatief, woordskikking en voorsetsels verkeerd is. Lomp
uitdrukkings soos "puur bloed inboorlings" (p. 169), "die besnedenis van
sy gesig" (p. 148) ens. toon duidelik, dat <i>Dómine</i> sy taal glad nie
beheers nie. Hoe sou hy anders so iets, soos die volgende kan skryf:
"Verre van in 'n soort afsondering, as in 'n groewe, vas te sit, het
hulle met hul sedelike en nywerheids talente gewoeker. Die rykes het die
armes voortgehelp deur onderlinge geselskappe om hout te saag, land van
bosse rein te maak en alle soorte ambagte te beoefen." (p. 184.)</p>
<p>Natuurbeskrywings kom daar baie in die boek voor, maar gewoonlik word
die land uit die oogpunt van 'n boer gesien. "Die plek waar ons sou
staan, was besonder waterryk; groot kuile en helder strome loop deur die
ganse breedte van die kañedón of vlei. 'n Boer se hart sal bly word, as
hy die rykdom van gras en water kan aanskou" (p. 227). Hy is gedurig in
die stemming van 'n boer, wat 'n nuwe landstreek opneem om die beste
plek vir 'n plaas uit te soek, en ondertussen bereken watter soort
boerdery daar die voordeligste sal wees. In 'n handboek <span class="x-ebookmaker-pageno" id="pgepubid00380" title="[Pg 272]"><a id="Page_272" title="[Pg 272]"></a></span>
vir emigrante
sou sulke aanwysings seker onmisbaar wees, maar die skrywer wou tog iets
anders gee. As hy by die glanspunt van sy reis kom, en sy tog oor die
mere en deur die oerwoude moet beskryf, is hy 'n opmerksame toeris, wat
gedurig syfertjies en berekeninge in sy sakboek opteken. "Die formasie
van mere tussen hoë berge is in veel opsigte merkwaardig. Op gesag van
Delgado weet ek dat hierdie een 12,000 vt. bokant die oppervlak van die
see geleë is" (p. 174). Gevoel vir skoonheid het hy ook, maar wanneer
dit tot uiting kom, blyk sy volslae magteloosheid as taalkunstenaar.
"Alles skyn omtower in iets onnatuurliks, denkbeeldigs, fantasties!...
Nee, geen kunstenaar kan op die doek verewig, wat daar ieder dag
afgespeel word nie. Die Skepper wat daardie <i>onbeskryflik heerlike
gloed</i> van lig as met 'n towerslag op berg en bos heenwerp ... laat Sig
nie naboots nie!... Bokant ons hoofde <i>ver</i>skiet bundeltjies
agterblywende sonstrale <i>ver</i>by.... Dit word aand en die stil maar <i>guur
lug voel skerp</i> teen hande en gesig.... Van alles wat mens sien en
ondervind, skyn die bloedsomloop vinniger en warmer in sy werk te gaan:
<i>geen</i> honger of <i>koue</i> hinder in hierdie towerwêreld nie...."<a id="FNanchor_404_404"></a><a class="fnanchor pginternal" href="4998225955431426220_18203-h-11.htm.html#Footnote_404_404">[404]</a> Wie
sou nou in só 'n omgewing praatjies verkoop oor honger, kou en
bloedsomloop—en nogal teenstrydige praatjies ook! "Majestueuse en
reuse-berge, ontsaglike kratermond, onpeilbare diepte, toweragtige
effek" ens.—dit is almal holle frases, wat ons gladenal nie kan ontroer
nie.</p>
<p>By die beskrywing van die oerwoud kom die sakboekie weer te pas. Die
"sirkelvormige bek van die onderaardse blaasbalk ('n krater) moet enorm
groot wees ..." (p. 177); ongelukkig kon <i>Dómine</i> hom nie meet nie! Maar
die bome is 150 vt. hoog, die uitholling vir die pad 20 vt. diep en die
boomstamme lê 15 vt. dik op mekaar gestapel in 'n moerassige plek. "Een
boom was 6 vt. dik, as die vet humus van varens en struikgewas wat
daaraan kleef, meegereken word". Sulke duimstokbeskrywings kan nou
eenmaal geen "onvergetelike <span class="x-ebookmaker-pageno" id="pgepubid00381" title="[Pg 273]"><a id="Page_273" title="[Pg 273]"></a></span>
afdruk op die geheue" maak nie. Dit doen
<i>Sangiro</i> wel, al meet hy sy bome nie.</p>
<p>Beter slaag <i>Dómine</i> as hy die toestande en gewoontes in Suid-Amerika
beskryf. Hier val sy neiging om oor-akkuraat te wees nie so in die oog
nie. Ook die ervarings van die trekkers en hul moeilikhede in die
vreemde land het hy op lewendige wyse geteken.</p>
<div class="footnotes"><h3 id="pgepubid00382">VOETNOTAS:</h3>
<div class="footnote"><p><a id="Footnote_401_401"></a><a class="pginternal" href="4998225955431426220_18203-h-11.htm.html#FNanchor_401_401"><span class="label">[401]</span></a> p. 85. Ek kursiveer.</p></div>
<div class="footnote"><p><a id="Footnote_402_402"></a><a class="pginternal" href="4998225955431426220_18203-h-11.htm.html#FNanchor_402_402"><span class="label">[402]</span></a> Vgl. o.a. p. 103 vlg.</p></div>
<div class="footnote"><p><a id="Footnote_403_403"></a><a class="pginternal" href="4998225955431426220_18203-h-11.htm.html#FNanchor_403_403"><span class="label">[403]</span></a> p. 173.</p></div>
<div class="footnote"><p><a id="Footnote_404_404"></a><a class="pginternal" href="4998225955431426220_18203-h-11.htm.html#FNanchor_404_404"><span class="label">[404]</span></a> p. 175. Ek kursiveer.</p></div>
</div>
<hr style="width: 65%;"/><p><span class="x-ebookmaker-pageno" id="pgepubid00383" title="[Pg 274]"><a id="Page_274" title="[Pg 274]"></a></span></p>
<h2 id="pgepubid00384"><a id="HOOFSTUK_X"></a>HOOFSTUK X.</h2>
<h2>Historiese Prosa.</h2>
<h3 id="pgepubid00385">§ 1. Inleiding.</h3>
<p>Reeds voor die oprigting van die <i>Genootskap van Regte Afrikaners</i> het
'n paar voorstanders van die moedertaal gewerk aan <i>Die Geskiedenis van
ons Land, in die Taal van ons Volk</i>.<a id="FNanchor_405_405"></a><a class="fnanchor pginternal" href="4998225955431426220_18203-h-13.htm.html#Footnote_405_405">[405]</a> By die verskyning van die boek
in 1877 word opgemerk: "Engelse, mar gen Hollanse Geskiedenis van ons
land bestaan daar tot nog toe. En dat ons op die Engelse Geskiedenisse
nie so mar o'eral kan afgaan nie, sal elke leser wel sien voor hy ons
boek uitgelees het." Nog lange jare het dit geduur voordat Theal en Cory
dié uitspraak in sy algemeenheid geloënstraf 't, en telkens moet ons
historisie nog optree teen 'n uitgebreide laster-kampanje. Preller het
op een van die oorsake daarvan gewys in die voorrede by die sewende druk
van <i>Piet Retief</i> (1911), waar sprake is van "die gaotiese en primitiewe
toestand waarin ons openbare dokumente-versamelinge asnog verkeer.... As
die dokumente beskikbaar was ... dan is daar net een geskiedkundige
waarheid bestaanbaar; dié naamlik, wat stap vir stap gesteun staan op
die oorspronklike stukke."<a id="FNanchor_406_406"></a><a class="fnanchor pginternal" href="4998225955431426220_18203-h-13.htm.html#Footnote_406_406">[406]</a> 'n Stelselmatige geskiedverdraaiing
wortelende nie alleen in politieke animositeit nie, maar met voorbedagte
rade as politieke wapen gebruik—dit is een van die grootste prikkels
wat tot historiese studie aangespoor 't. Die navorsingswerk van ywerige
historisie met liefde en <span class="x-ebookmaker-pageno" id="pgepubid00386" title="[Pg 275]"><a id="Page_275" title="[Pg 275]"></a></span>
groot opoffering gedaan, het 'n felle lig
gewerp op ons <i>eeu van onreg</i>. Onder sulke omstandighede is dit
verstaanbaar dat naas die besadigd-wetenskaplike weerlegging ook die
bitterste verontwaardiging opgelaai het.</p>
<p>Die verhoogde belangstelling in ons vaderlandse geskiedenis is 'n uiting
van die groeiende volksbewussyn, want eers wanneer 'n nasie volkome
oortuig is van sy eie selfstandigheid ontwaak die begeerte om die helde
van die wordingstydperk te eer. Die grootste gedeelte van ons historiese
prosa bestaan dan ook uit biografieë. Rondom groot figure soos Piet
Retief, President Steyn, Generaal De Wet en ander word die geskiedenis
van 'n hele tydperk gegroepeer.</p>
<p>Die historisie wat daartoe bygedra het om die eer van ons nasie te
rehabiliteer en aan die volk 'n gevoel van eiewaarde en selfrespek te
gee kan reken op die eerbiedige hulde van 'n jonger geslag, wat nog maar
gister verlos is van die benoude nagmerrie van hul skooljare. En hul
aantal is veel groter dan die wat vir die volgende paragrawe in
aanmerking kom. Hier word alleen 'n oorsig gegee van die vernaamste
historiese werke in Afrikaans onder die Twede Beweging en 'n ondersoek
ingestel na die <i>letterkundige</i> gehalte daarvan, 'n Bespreking van die
historiese waarde val buiten die kader van hierdie werk.<a id="FNanchor_407_407"></a><a class="fnanchor pginternal" href="4998225955431426220_18203-h-13.htm.html#Footnote_407_407">[407]</a> Dit spreek
natuurlik vanself, dat ook die dorste kroniek vir die historikus groot
waarde kan hê.</p>
<p>Die herstelling van die Voortrekkerskerk in Pieter-Maritzburg en die
inrigting daarvan as museum, die Vroue-monument en tallose ander
gedenktekens—dit is maar 'n paar bewyse, dat die Afrikanervolk ontwaak
tot 'n besef van die betekenis van sy nasionale verlede. Die oprigting
van die Historiese Bond in 1920 met die doel om bronne op te spoor en te
versamel, die tiende druk van Preller se <i>Piet Retief</i> in dieselfde jaar
is ook tekens in dié rigting, terwyl op die jaarlikse Dingaansvierings
die tradiesies van die voorgeslag bestendig word.</p>
<hr style="width: 45%;"/>
<p class="g">'n Nuwe nasie het besit geneem van sy erfporsie en is besig om sy
geestelike <span class="x-ebookmaker-pageno" id="pgepubid00387" title="[Pg 276]"><a id="Page_276" title="[Pg 276]"></a></span>
onafhankelikheid uit te werk! Die Afrikaanse Bestemming is
"wyd en breed soos die Afrikaanse veld."<a id="FNanchor_408_408"></a><a class="fnanchor pginternal" href="4998225955431426220_18203-h-13.htm.html#Footnote_408_408">[408]</a></p>
<h3 id="pgepubid00388">§ 2. Gustav Schoeman Preller.</h3>
<p>Preller is 4 Okt. 1875 gebore op die Plaas Klipdrif, distrik Pretoria.
Sy oorgrootvader Preller was wat ons ou mense nou nog 'n "blommesoeker"
noem, d.i. natuurkundige. Hy het aan die Kaap gewoon, terwyl die
grootvader veeboer geword 't in Natal, waar sy Friese beeste die aandag
getrek 't. Komdt. Robert Preller (✝ 1916), die vader van die
skrywer het na die Vrystaat verhuis en in die oorlog onder Genl. De la
Rey gedien. Hy was getroud met 'n dogter van H. Schoeman (✝
1890), wat met die Voortrek saamgekom 't en in die tyd van President
Pretorius generaal en waarnemende president geword 't.</p>
<p>Gustav Preller se eerste herinneringe gaan terug na 'n plaas in die
nabyheid van Standerton, Paardekop, wat destyds aan sy vader behoort 't.
Op sy vyfde jaar is hy te perd met sy vader saam na die Swasielandse
bosveld. In 1886 is hulle verhuis na Rietspruit, ook in die distrik
Standerton. Toe kort daarop hy en sy suster egter moes skoolgaan, het sy
vader die skaapboerdery opgegee en dorp toe gegaan, omdat losjies vir
die kinders nie te kry was nie. In 1891 gaan die famielie na Pretoria,
waar Gustav eers 'n rukkie in 'n Boere-winkel gewerk 't, toe op 'n
prokureurskantoor en later in staatsdiens getree 't. Voordat hy egter
sover was moes hy verskeie jare hard werk onder private onderwysers en
ook daarna het hy sy studie voortgeset. Hy was eerste klerk op die
hoofkantoor van mynwese toe die twede vryheidsoorlog uitbreek. Dié stryd
het hy meegemaak met die derde battery van die staatsartillerie tot vier
maande voor die vrede, toe die hele res van sy afdeling oorrompel en
gevangegeneem is. Na sy terugkoms uit Indië was al wat hy besit 't skoon
weg. Op versoek van Eugène Marais word hy toe redakteur van <span class="x-ebookmaker-pageno" id="pgepubid00389" title="[Pg 277]"><a id="Page_277" title="[Pg 277]"></a></span>
<i>Land en
Volk</i>. Voor die oorlog al het hy dikwels artiekels geskryf vir die
koerante en tydskrifte—dikwels in Engels!—o.a. in <i>The Moon</i> en <i>De
Pers</i>. Vir <i>De Volkstem</i> het hy gedurende enige jare al die mynnuus
gelewer en <i>Land en Volk</i> voortgeset tot Maart 1903, toe hy subredakteur
van <i>De Volkstem</i> word, 'n pos wat hy vandag nog beklee. Die meeste
opstelle en stories wat tussen 1905-'10 in dié krant verskyn 't as
feuilletons is van sy hand. Die bekende artiekels getietel: <i>Knop oor
Landsake</i> is ook van hom. Hy is lid van die S.A. Akademie, van die
Historische Genootschap in Utrecht en die Maatschappij van Nederlandsche
Letterkunde. Van hom het verskyn: <i>Laat 't ons toch Ernst Wezen</i> (1905);
<i>Piet Retief</i> (1906); <i>Baanbrekers</i> (1915); <i>Kaptein Hindon</i> (1916);
<i>Dagboek van Louis Trigardt</i> (1917); <i>Voortrekkermense</i> I en II (1918 en
1920); <i>Generaal Botha</i> (1920). Saam met Dr. Engelenburg het hy ook
geskryf: <i>Onze Krijgsofficieren</i> (1903) en <i>De Familie Kruger</i> (1904).
<i>Charley's Aunt</i> het hy vertaal, (<i>Piet s'n Tante</i>), <i>Les Héritiers
Rabourdin</i>, (<i>Erfgename van Erasmus</i>) en <i>Jock of the Bushveld</i> van Sir
Percy Fitzpatrick. Die voortrekkers-rolprent is onder sy leiding
opgestel. In 1919 het hy met C.J. Langenhoven geskryf: <i>Twee
Geskiedkundige Opstelle</i>. Op sy aandeel in die taalstryd en sy werk as
redakteur van <i>Die Brandwag</i> is alreeds gewys.<a id="FNanchor_409_409"></a><a class="fnanchor pginternal" href="4998225955431426220_18203-h-13.htm.html#Footnote_409_409">[409]</a></p>
<p>Sy vernaamste werksaamheid is op geskiedkundig terrein en sy navorsings
oor die Voortrekkersperiode veral verseker hom 'n plaas as baanbreker
onder die Afrikaanse historisie. "Uit 'n aantal oorspronklike historiese
dokumente, in die koerant (<i>De Volkstem</i>, 13 Des. 1905) openbaar gemaak
... is langsaam gegroei" die kloeke boekdeel <i>Piet Retief</i>, waarvan die
oplaag in 1920 al veertienduisend eksemplare bereik 't.<a id="FNanchor_410_410"></a><a class="fnanchor pginternal" href="4998225955431426220_18203-h-13.htm.html#Footnote_410_410">[410]</a> "Sedert die
tyd (1905) het daar ander werke van Preller oor die Voortrek gevolg.
Want hy set sy arbeid onvermoeid voort.... Wie op sy studeerkamer kom,
sal kan sien die reeks gekatalogiseerde lewens van Voortrekkers, soveel
moontlik met die portret of portrette van die <span class="x-ebookmaker-pageno" id="pgepubid00390" title="[Pg 278]"><a id="Page_278" title="[Pg 278]"></a></span>
betreffende man of vrou
daarby.... Preller leef <span class="g">in</span>, leef <span class="g">vir</span> daardie tyd. Die
naspeur en die bekendstel daarvan het langsamerhand sy eintlike
lewenstaak geword, sodat ons vandag oor die lengte en breedte van ons
land tevergeefs sal soek na die eweknie van Preller as kenner van die
Voortrek en sy mense, tot selfs van die kleredrag wat in die tyd gedra
is."<a id="FNanchor_411_411"></a><a class="fnanchor pginternal" href="4998225955431426220_18203-h-13.htm.html#Footnote_411_411">[411]</a></p>
<p>'n Hele reeks belangrike dokumente oor die Voortrek het Preller bymekaar
gemaak in</p>
<h4 id="pgepubid00391">Voortrekkermense, I en II, (1918 en 1920).<a id="FNanchor_412_412"></a><a class="fnanchor pginternal" href="4998225955431426220_18203-h-13.htm.html#Footnote_412_412">[412]</a></h4>
<p>Daarin kom o.a. voor die herinneringe van Van Gass, J.H. Hatting, L.C.
de Klerk, Karl Trichardt, Anna Steenkamp en 'n herdruk van Erasmus Smit
se dagboek. Die laaste is oorspronklik uitgegee deur Ds. H.F. Schoon
(1896). 'n Groot gedeelte van die gegewens het Preller in sy <i>Piet
Retief</i> verwerk. L.C. de Klerk het hy in 1908 "teruggeneem naar die
Natalse slagvelde Van die Voortrek, en dáar ter plase opgeskryf wat hy
daarvan te vertelle had" (I, p. 211). "Hier had ik een van die
Voortrekkers op die eienste grond van die Voortrek; my doel was om, as
't kon, die ander Voortrekkers <i>as mense</i> daar te sien herleef, inplaas
van die steriotiepe "itinerant prayer-meeting", waar ander van vertel."
(id., p. 212.) Die dokumente stel ons in staat "om die Voortrekkers te
leer ken soos hulle hulself gesien het, op die trek, in die laer, op die
jag en in die huislike kring; aan hul arbeid, hul godsdiens en vermake,
in hul gewoontes en in die kleredrag van hul tyd. Buitendien verskaf 't
uitsluitsel oor tal van belangwekkende historiese gebeurtenisse" (id.,
p. 1). Die krietiese opmerkings van Preller getuig van groot
skerpsinnigheid en 'n intieme kennis van die voortrekkerperiode. In die
twee dele het hy dokumente van die grootste belang op wetenskaplike wyse
uitgegee.</p>
<p>Op dieselfde manier het hy ook (1917) in opdrag van die Akademie
uitgegee die</p>
<p><span class="x-ebookmaker-pageno" id="pgepubid00392" title="[Pg 279]"><a id="Page_279" title="[Pg 279]"></a></span></p>
<h4 id="pgepubid00393">Dagboek van Louis Trigardt (1836-8).</h4>
<p>"Vir die kennis van ons volk besit ons uit die tyd van die Voortrek geen
ander dokument wat hiermee te vergelyke is—die daaglikse aantekeninge
van 'n Afrikaner wat die grote, ja grootse in die historie volbring
sonder dit nogtans as bewuste doel voorop te stel, maar tevrede is om 't
vanself, as dominante gevolg van sy handeling voor 'n dag te laat tree
uit 'n kroniek van die kleine" (p. XI). Preller toon verder aan hoe
belangrik die <i>Dagboek</i> is "vir ons kennis van die inboorling bevolking
van Transvaal, vir verskeie seer merkwaardige historiese uitkomste, vir
(ons) aankomende nasionale letterkunde, vir die volkekundige en ons
kennis van Suid-Afrikaanse meteorologiese toestande." (XII vlg.). Die
belangrikheid van die <i>Dagboek</i> word seker aanmerklik verhoog deur die
voortreflike inleiding en note, asook deur die feit dat die teks op 'n
wetenskaplike wyse behandel is. Ontroering tril daar in die woorde
waarmee die resultate van Trigardt se trek beskryf word: "Die voorste
Voortrek is volbring! Dis slegs 'n Verkenning gewees vir die
Afrikaner,—van die Vryheid en die See. 'n Verkenning egter, net soos
dié van Piet Retief, wat nie vrugteloos is nie.... Hans van Rensburg se
ongelukkige trek had tot eind-bestemming die oseaan; en die 49 manne,
vroue en kinders wat daar aan die Limpopo-boorde geval het onder die
Soeloe-asgaai, was die eerste dúre offer wat die Boere Nasie gebring het
aan 'n ingeskape vryheidsdrang. Trigardt se trek en ál die mensewee, wat
uit hierdie Dagboek soos 'n seëning oor die nageslag saggies snik, was
aangeleg op éen-selfde hoë nasionale Bestemming...." (<span class="smcap">cxxvi</span>
vlg.)</p>
<h4 id="pgepubid00394">Piet Retief, (1906).</h4>
<p>Dit is Preller se hoofwerk, wat hy met jarelange ywer en groot liefde
tot stand gebring het. Alles wat van die groot Voortrekker bekend is
word meegedeel. Maar uitsluitend biografie is dit allermins. Ons kry 'n
volledige beeld van die moeilikhede op die Kaapse grens, die oorsake van
die Trek, die onderlinge verhoudings <span class="x-ebookmaker-pageno" id="pgepubid00395" title="[Pg 280]"><a id="Page_280" title="[Pg 280]"></a></span>
en geskille tussen die
aanvoerders, die internasionale status en grondwettelike instellings van
die Trekkers, die moeilikhede van hul togte en hul betrekkinge met die
naturelle. Die gebeurtenisse wat aanleiding gee tot Dingaan se groot
verraad word haarfyn uitgepluis en die konklusies van die skrywer se
ondersoek op helder wyse uiteengeset en gestaaf. Ook die gebeurtenisse
na Retief se moord tot aan die Bloedrivierslag word beskryf en die
betekenis van Retief se optrede bepaal.</p>
<p>Dit gaan uiters moeilik om objektief te staan teenoor 'n boek soos <i>Piet
Retief</i>, want die tragedie daarin uitgebeeld is op sigself al só roerend
in sy dramatiese afwikkeling en só betekenisvol vir die lot van ons
nasie, dat selfs 'n uitgedroogde kroniekskrywer sonder 'n vleugie
verbeelding nog daarin sou slaag om ons die grootsheid van die
worsteling te laat gevoel. Dit het Preller blykbaar ook besef, want hy
gee 'n onopgesmukte verhaal, in sober gehoue styl waarin die tragiese
gebeurtenisse self tot hul reg kom, sonder dat die aandag afgelei word
deur bykomstige woordfraaiigheid. Treffend is dit veral by die
hoogtepunt van die verhaal, waar in die beskrywing van die oorrompeling
deur die dansende kaffers alleen 'n joernalistieke draaitjie in die styl
hinderlik is. In 'n <i>Volkstem</i>-artiekel mag so 'n uitdrukking soos "die
welwillende leser" (p. 272, 10<sup>de</sup> dr.) op sy plek wees—híer seker nie!
Nadat die posiesie van die <i>dramatis personae</i> aangegee is, word die
dansbeweging mooi beskryf:</p>
<p>"Drieduisend pare voete kom in forse beweging om tyd te hou na 'n
wild-eentonige maatsang, wat al naarder en wilder word na gelang Dingaan
se improwisasie hul opwinding aanspoor, sodat naderhand die nugtere
aarde dril en dreun onder die neergehurkte Boere...." (p. 273). Wanneer
Retief protesteer as "die bokspringende rye" teen sy vrinde aanstort in
hul lawaaierige dans, vervolg Dingaan sy onheilspellende deuntjie:
"Drink, o drink van die bier! Jul brandende kele roep daarom! Drink
soveel jul kan; want môre sal jul nie meer drink nie." (p. 274.) Dan
klink meteens temidde van die "barbaarse orgie" die fatale sein:
"<i>Boelàlánie abatágatie</i>!" Juis deur die sobere eenvoud in die styl, die
kalme <span class="x-ebookmaker-pageno" id="pgepubid00396" title="[Pg 281]"><a id="Page_281" title="[Pg 281]"></a></span>
weergawe van die historiese besonderhede raak die toneel ons tot
in die hart, moet dit ook iemand van 'n ander nasie raak. Saggies huiwer
die ontroering in die woorde: "Retief ... troue, moedige Retief,
regskape, opregte Afrikaner, siel van die aankomende
Afrikaner-nasie!—sy marteling moes die onmenslikste gewees het van
almal!... Met knopkieries werd hy afgemaak—laat ons hoop vóórdat
Dingaan se laaste bevel aan sy afgebeulde liggaam voltrek was!" (p.
277.)</p>
<p>Hoofstuk XXIX is 'n meesterlike samevatting van Retief se optrede en die
betekenis daarvan. Hier kom Preller se forse styl meer tot sy reg, omdat
hy geen historiese dokumente hoef aan te voer nie. Met breë blik oorsien
hy die hele Trek en met simpatieke aanvoeling van die Boere-standpunt en
lewensbeskouing deel hy in helder, logiese redenering sy gevolgtrekkinge
mee. "Piet Retief het 'n nasie gestig; of, as dit histories te veel gesê
is, het hy ten minste met volkome bewustheid die grondslag gelê waarop
'n nasie ontstaan is. Hy was idealis in nasionale sin—dit is te sê, hy
het hom met die Voortrekkers, met sy volk, duidelik voor oë gestel die
nastrewing van 'n ideaal, wat insluit 'n onafhanklike ontwikkeling en
voortbestaan van dié volk as nasionale eenheid op die wêreld." (p. 345.)
Retief het "die Afrikaanse Bestemming in woorde ontwerp—wyd en breed
soos die Afrikaanse veld...." (p. 351.) "Hy is die eerste gewees wat die
gebore Afrikaner se nasionaliteit in woorde gebring het, toe hy van
Suid-Afrika as sy "vaderland" gewaag het; terwyl die meeste ander die
land sowel as hulself nog maar beskou het as 'n volslae willose
aanhangsel van een of ander Europese ryk." (p. 350.) Hy het "deur sy
werk, sowel as deur sy dood, die Hollands-Afrikaanse Emigrant laat
begryp ... dat hy nie somar 'n op sigself rondswerwende eenling is nie,
maar deel uitmaak van 'n groot volksverband, met een belang en een
bestemming." (p. 355.)</p>
<p>Solank daar 'n Afrikaner is "jaloers op sy geskiedenis, jaloers op die
waaragtige waarheid daarvan" sal <i>Piet Retief</i> gelees word, want Preller
het daarmee 'n duursame monument opgerig van die wordingstydperk van ons
nasie. Buitendien het <i>Piet Retief</i> deur sy verskyning in <span class="x-ebookmaker-pageno" id="pgepubid00397" title="[Pg 282]"><a id="Page_282" title="[Pg 282]"></a></span>
1906 'n
besonder plaas in ons letterkundige geskiedenis. Saam met <i>Johannes van
Wyk</i>, wat in dieselfde jaar in boekvorm verskyn 't is dit die eerste
prosawerk van betekenis onder die Twede Beweging.</p>
<h4 id="pgepubid00398">Kaptein Hindon, (1916).</h4>
<p>Dit is die <i>Oorlogsaventure van 'n Baas-Verkenner</i>, "'n getroue weergawe
van die middellike dagboek-aantekeninge van die krygsman self."
(Voorwoord). Maar groter waarde het Preller se bewerking: "Die
toevallige omstandigheid, dat die outeur die grootste gedeelte van
dieselfde gebeurtenisse as Hindon—al was 't ook soms op 'n
afstand,—meegemaak 't, (is) vanself bevorderlik gewees aan 'n
lewendiger opvatting by die beskrywing dan anders die geval kon gewees
't; en ... 'n gevolgelik dieper ingeleefde voorstelling." Hieraan is dit
te danke dat Preller se bewerking van die dagboek nie geword 't 'n
eentonige relaas van awonture nie, maar 'n lewendige voorstelling van
belangrike episodes uit die twede vryheidsoorlog. Daarby verloor hy
nooit die historiese verband uit die oog nie, en word al die
alleenstaande oorlogsfeite ingeskakel in die groot geheel. So word dit
'n saamhangende verhaal van die gebeurtenisse tussen 1895 en die vrede
van Vereniging. Deur 'n handige gebruik van Engelse bronne, soos die
outobiografie van Sir William Butler, geluk dit Preller om tallose
belangrike historiese feite te staaf en onverdiende laster aan die kaak
te stel. Onder ander word die opstokery van die Kaffers op oortuigende
manier bewys.</p>
<p>Die tallose heldefeite van Hindon en sy maats word op aanskoulike wyse
beskryf. Dit geld ook veral van die veldtog in Natal, wat met groot
uitvoerigheid geteken word. Vermaaklik is Hindon se awontuur by die huis
van die Middelburgse volksraadslid (p. 291 vlg., 2<sup>de</sup> druk). Deur
talryke anekdotes, wat 'n helder lig werp op die toestande tydens die
stryd en die mentaliteit van albei vegtende partye word die beskrywing
van die militêre gebeurtenisse op aangename wyse afgewissel.</p>
<p>Hoe mooi Preller daarin slaag om sy veldslag-indrukke te verklank, blyk
o.a. uit die volgende: "Die eienaardige dubbele <span class="x-ebookmaker-pageno" id="pgepubid00399" title="[Pg 283]"><a id="Page_283" title="[Pg 283]"></a></span>
koe-ka knal van die
Engelse lee-metfordgewere, wat mens in die begin duidelik kon onderskei
van die dowwe mouser s'n énkele dodelike doef-slaggie, smelt nou saam in
éen gelykmatige kraakgeluid, wat soos springmielies in 'n vetpot sing
deur die laagte en teruggewerp word van die bergkante af, deurmekaar in
'n sware dreuning, waarin net die kanonne-bas naderhand oorheers. By die
skansmuurtjes zip-zip die klein koëltjes teen die klippe, en stukkies
fluit vrolik een-kanttoe, of 't skuur met so 'n snaakse sing-sangetje
skielik deur die lug oorheen, waarvan mens die dodelike vyandskap eers
merk as 't raak is, en 'n man inmekaar sak op die grond, of die fyn
blaartjes van die mimosa-boompies hier bokant afspat, op die vilthoede"
(p. 58). "Bom na bom breek briesend op hul klipskanse uitmekaar, en bars
met brullende giering bôkant hul toegewyde hoofde in nydige
moment-blitse oop, om hul inhoud oor die Boere uit te braak, soms vyf,
ses tegelyk, wat die kante van die kop omkarn in kokende kraters en 'n
onweer van skerwe en rotse opjae." (p. 125).</p>
<h4 id="pgepubid00400">Baanbrekers, (1915).</h4>
<p>Hierdie brosjure, 'n herdruk van <i>Brandwag</i>-artiekels bevat "'n Hoofstuk
uit die voorgeskiedenis van Transvaal", waarin die moord van
ag-en-twintig persone by Moorddrif in 1854 en die belegering van
Makapaansgat deur 'n strafkommando beskryf word. By dié ekspediesie was
ook Paul Kruger en besonder interessant is die waagstukke wat van hom
meegedeel word. Preller moet weer verskillende verdraaide voorstellings
weerleg. "Die dinge is verby, en die laster-kampanje het sy uitwerking
gehad. Praktiese, materiële voordeel kan 't nie meer aanbring om 't te
weerleg nie. Tog is 't tyd om, terwille van die waarheid alleen, 'n
oordeel wat op dié manier gevorm werd teen die Boere-volk, in hersiening
te neem, en inplaas van die fantasie-beelde van politieke
feuilletoniste, of die sentiments-oorweginge van 'n wekelike altruïsme,
die onweerlegbare feite alleen te laat spreek" (p. 33). Met die
optekening van so 'n "heroiese insident" het Preller ongetwyfeld nuttige
werk gedoen.</p>
<p><span class="x-ebookmaker-pageno" id="pgepubid00401" title="[Pg 284]"><a id="Page_284" title="[Pg 284]"></a></span>
Preller en C.J. Langenhoven het saam uitgegee:</p>
<h4 id="pgepubid00402">Twee Geskiedkundige Opstelle, (1919).</h4>
<p>Eersgenoemde se opstel oor <i>Suid-Afrika s'n Boere-Republieke</i> is 'n
bondige opsomming van die vernaamste feite uit ons geskiedenis in die
tydperk 1486-1910. In enkele pagina's word daarvan 'n handige oorsig
gegee en juis die snelle opeenvolging van die gebeurtenisse laat 'n
sterk indruk van ons "eeu van onreg" na.</p>
<p>Langenhoven gee <i>'n Paar Algemene Oorweginge omtrent
Geskiedenis-studie</i>. Met aanskoulike beelde toon hy aan "dat die hele
wilde natuurlewe 'n onafgebroke stryd is" (p. 114.) Een van die
vernaamste stellings in die betoog is "dat die geskiedenis 'n eindelose
ketting is van oorsake en gevolge wat nie plotseling begin en nie
plotseling afbreek nie." (p. 130.) Na 'n paar opmerkings oor die
kudde-instink word die ontwikkeling van ons volksbewussyn geskets en
daarop aangedring, dat geskiedenis-studie meer behoort te wees as 'n
ondersoek van "die blote geraamte van uitwendige datums en
gebeurtenisse" (p. 143). "In ons vurige idealistiese vaart word ons
skielik nugter geskok teen 'n feit van die guurste en nakendste
realisme" (p. 147)—ons honderd-duisend arm blanke naamlik. "Dit is 'n
baie ernstige siekte-verskynsel. Die geskiedkundige moet die diagnose
van die kwaal vind en daaruit moet ons die remedie soek" (p. 154.)
Preller beweer daarenteen in sy <i>Eksplanasie</i>: "Die diagnose is egter
die werk, nie van die Geskiedenis nie, maar van die Staat. Die
geskiedenis word eers daaruit opgebou" (p. XII). Preller wil die
statistiese metode van ondersoek op die arm-blankevraagstuk toepas.</p>
<h4 id="pgepubid00403">Generaal Botha, (1920).</h4>
<p>In hierdie brosjure het Gustav S. Preller 'n paar artiekels oor Genl.
Botha verenig. Dit is "meer brokstukke van die boustof (vir 'n
lewensbeskrywing) as dat 't aanspraak wil maak op 'n afgeronde
behandeling." (Voorwoord.) Hy deel dan verder mee dat hy op hom geneem
't "die byeenbrenge van die materiaal vir 'n <span class="x-ebookmaker-pageno" id="pgepubid00404" title="[Pg 285]"><a id="Page_285" title="[Pg 285]"></a></span>
uitvoeriger 'lewe' van
Suidafrika s'n grootste staatsman". Die brosjure bevat enkele
herinneringe van persone wat Genl. Botha intiem geken 't en 'n herdruk
van 'n artiekel uit <i>Neerlandia</i> deur Dr. J.H. Kiewiet de Jonge. Daar is
meedelings oor die generaal se famielie en kindsdae, oorlogservarings,
sy politiek en huislike lewe. In kleine omvang is heel wat interessants
bymekaar gebring.</p>
<hr style="width: 45%;"/>
<p>Vir die kennis van Preller se letterkundige opvattings is van belang een
en ander uit sy reeks artiekels: <i>Eerstelinge—'n Persoonlike
appresiasie van J.H.H. de Waal s'n Roman, Joh. van Wyk</i>. (<i>De Volkstem</i>,
18 Aug. 1906 vlg.). <i>Joh. van Wyk</i> is volgens die artiekel "op s'n best
'n vernuftig inmekaar gewarde verhaal van 'n paar mense met hul haat,
afguns en liefde, wat s'n 'boeiendheid' ontleen aan die manier waarop
dit inmekaar geset is, aan die ontknoping en aan 'n gemaklike
verhaaltrant. Die mens-tragedie daarin blyf klein ... die romantiek is
partykeer voos, die stylmiddele gebrekkig, die psychologie hopeloos
vals." Tog kon hy die kulturele waarde van die roman insien: "Dis net
die ding wat ons nodig het om te leer lees. Al die ander sal later kom."
Maar dit is merkwaardig, dat hy van die staanspoor af sy mening sonder
doekies omdraai uit, en sy letterkundige oordeel nie deur bykomstige
omstandighede laat benewel nie. <i>Eerstelinge</i> open die literêre kritiek
van die Twede Beweging op waardige wyse. Onder ons prosaskrywers is daar
seker weinig wat al in 1906 so 'n fors, persoonlike styl had. Wie kon
toe al iets so raak sê, soos die volgende: "Die klompie afgejakkerde
woorde ... wat 'n sukkellewe bymekaar gesweet het ...; Die hele wereld
bekyk hul van die hopie waar húl op staan; ómdat húl die hang anderkant
die bult nie kan sien nie, is die aarde pannekoek-plat op syn pilare
gegrondves." Ook met sy <i>Inleiding tot Jan Celliers</i> in <i>Die Vlakte</i>
(1908) het Preller 'n kloek stuk prosa gelewer wat uitmunt deur fris
beeldspraak en kragtige geluid.</p>
<p>Vir sy taalgebruik is die volgende van belang: "Dis glad nie nodig om
voor wat hul taal-barbarisme noem ... <span class="x-ebookmaker-pageno" id="pgepubid00405" title="[Pg 286]"><a id="Page_286" title="[Pg 286]"></a></span>
juis so wild te wees als 'n
histeriese jong meisie voor 'n groot miskruier-gogga...." En in sy werk
is woorde soos <i>touchant, subiet, marsiale, parafernalië, imminente,
violente, skrupules</i> ens. glad nie skaars nie.<a id="FNanchor_413_413"></a><a class="fnanchor pginternal" href="4998225955431426220_18203-h-13.htm.html#Footnote_413_413">[413]</a></p>
<p>Oor dialoogkuns maak hy die volgende juiste aanmerking: "Dialoogkuns ...
is in algeval nie die nakende natuurlikheid nie; maar, gepaard aan
grondige mensekennis die neerslag van 'n skeppende verbeelding; iedere
stenograaf sou 'n mens kon verseker dat jij die grootste onsin van die
wereld sou hoor als jij presies moes neerskrijf, woord voor woord, wat
daar gesproke word...." Dan leg hy die vinger op 'n tegniese fout, wat
vandag nog deur byna àl ons verhaalskrywers gemaak word: "'n Techniese
fout wat De Waal nou en dan maak is om telkens <i>self</i> so 'n gemoedelike
gesprekkie met sijn lesers te hou, wat totaal nie te pas kom nie." Hy
wys ook daarop dat De Waal "Adam Tas als historiese figuur ... geen reg
laat wedervaar nie."</p>
<p>Die volgende pleidooi vir fris beeldspraak is vandag nog net so nodig as
in 1906: "De Waal sal in sijn latere werke ... 'n groter en 'n warmer
liefde (krij) voor sijn <i>woord</i>, voor die afgebeulde, seerrug woord, wat
waarlik tog nie meer kan nie. Die sal hij bêre, en alleen gawe, ronde,
hele woorde inspan, en mooi agtermekaar, so's 'n span breed-gerugde
vaarlandse osse, wat gelijkweg beur om sijn mening te trek en te draag.
'So geseg, so gedaan' ... gaat ons perbeer opvolg, maar als 'n vorm van
uitdrukking voor éwig begrawe, en in die uitbeelding van gedagte en
gevoel gaan ons altijd soek naar die raakste woorde, en al die
verslonste ou plunjes en toiens weggooi.... Gee ons maar 'n kans; ons
gaat ons woorde navoel, en wik en weeg iedereen, sodat iedereen
naderhand weer inbom, en dreun en gons so's die ko'els van 'n pompom, in
plaats van so's 'n uitgewaaide ou stofstorm op ons neer te sak." Word
hier nie op tiepies Afrikaanse wyse die denkbeelde van die Tagtigers
weergegee nie? Dat Preller dit al <i>aan die begin</i> van die Twede Beweging
gesê het, is merkwaardig. <span class="x-ebookmaker-pageno" id="pgepubid00406" title="[Pg 287]"><a id="Page_287" title="[Pg 287]"></a></span>
En dat die strewe na 'n persoonlike woordkuns
by hom erns was, blyk uit al sy prosawerk. Dit sou seker nie moeilik
wees om daarin ook pagina's aan te wys, wat nie meer as goeie
joernalistiek is nie, bladsye waarin "die afgebeulde, seerrug woord" nog
gemoor word, uitdrukkings met die haastigheid van 'n koerantskrywer
neergeklits. Maar meestal klink uit sy prosa op 'n eie stem en telkens
verras hy ons deur skoonheid van segging en mooiheid van klank.<a id="FNanchor_414_414"></a><a class="fnanchor pginternal" href="4998225955431426220_18203-h-13.htm.html#Footnote_414_414">[414]</a>
Omdat by ons nog soveel muwwe, onpersoonlike stylkuns is, so 'n oorvloed
van "verslonste ou plunjes en toiens", of anders aanstellerige
woordpraal, daarom is dit 'n ware verademing om te luister na die
harmoniese deining en wieging, wat Preller se periodes vorentoe stoot.
Hy is ten minste iemand, wat nie sommer die eerste die beste frases wat
in sy gedagte opkom afskryf nie; sy sinne maak nie die indruk van "so
gemaak en so gelaat staan" nie; hy hoor nog die taalklanke, deurvoel die
nog in hul volle betekenis.</p>
<p>Dat Preller historiese gegewens ook kan omwerk tot 'n aangrypende
verhaal, daarvan het hy die bewys gelewer in <i>Moedersmart</i>.<a id="FNanchor_415_415"></a><a class="fnanchor pginternal" href="4998225955431426220_18203-h-13.htm.html#Footnote_415_415">[415]</a> Op
treffend-realistiese wyse word daarin uitgebeeld die foltering van 'n
moeder, wat die sterwensgeroep van een kind moet veronagsaam om 'n ander
gesonde uit die hande van die kaffers te red. In sy historiese werk word
die moordlustige bedrywe van die kaffers op saaklike wyse meegedeel,
maar hier is dit deur plastiese tekening tot 'n roerende tragedie
gegroei.</p>
<p>Oor Preller se taalgebruik hoef na die genoemde bespreking van Dr. E.C.
Pienaar nie uitgewei te word nie. Op enkele minder mooie uitdrukkings
kan hier nog gewys word: "In die tyd het hy en hy alleen in breë en
diepe trekke in die kinders van Suidafrika <i>uitgehou</i> die wye omvang van
'n selfstandige Afrikaner-nasie" (<i>P. R.</i> p. 350); "Die werke van dié
manne ... wat <i>verminder aan</i> die nasionale onbewustheid ... (id. p.
347); "sodat honderde gesinne ... van gebrek sou moes <i>krepeer</i>" <span class="x-ebookmaker-pageno" id="pgepubid00407" title="[Pg 288]"><a id="Page_288" title="[Pg 288]"></a></span>
(id.
p. 300); "Die Nylstroom ... wat hier breed is en ruig <i>bewas</i> met bos en
riet; twee stamme ... van die oorspronklike ras <i>afgespring</i>
(<i>Baanbrekers</i>, p. 9, 12); "g'n kopere <i>bendes</i> om begeestering van
buite in of uit te blaas nie" (<i>K. Hindon</i>, p. 31); "dan kan jy enige
tyd jou weg uitkry" (id. p. 293); "In die verdere loop van dieselfde
gesprek sê hy te glo, dat...." (id. p. 317); "Weinig wonder, dat baie
van hulle die voorkeur daaraan gegee het...." (<i>Trigardt</i>, LXXIII); "die
welsprekende wond in sy hofie" (<i>Moedersmart</i>).</p>
<h3 id="pgepubid00408">§ 3. J.H. Malan.<a id="FNanchor_416_416"></a><a class="fnanchor pginternal" href="4998225955431426220_18203-h-13.htm.html#Footnote_416_416">[416]</a></h3>
<h4 id="pgepubid00409">Boer en Barbaar, (1913).</h4>
<p>By die twede druk in 1918 het Malan sy werk in omvang byna verdubbel. Hy
gee "die geskiedenis van die Voortrekkers tussen die jare 1835-'40 en
verder van die kaffernasies met wie hulle in aanraking gekom het," soos
die ondertietel lui. Dit is "volgens sy beskeiden mening, ('n) volledige
geskiedenis van die eerste Voortrekkers tydperk" (p. IX).<a id="FNanchor_417_417"></a><a class="fnanchor pginternal" href="4998225955431426220_18203-h-13.htm.html#Footnote_417_417">[417]</a></p>
<p>Malan begint met Slagtersnek, bespreek die oorsake van die Groot Trek
breedvoerig, asook die kafferoorloë van dié tydperk. Hoofstuk V bevat 'n
kultuur-historiese beskouing, waarin uitvoerige meedelings oor vee- en
wynboerdery voorkom en 'n beskrywing van die huislike lewe van die
Afrikaner tydens die Trek. Dan volg 'n oorsig van die eerste trekke
onder Trigardt en Van Rensburg, en 'n breedvoerige verhandeling oor die
verhoudings, oorloë en swerftogte van die talryke kafferstamme, asook
die betrekkinge van die emigrante met hulle. Groot aandag word ook gewy
aan die optrede van die Engelse en Amerikaanse sendelinge. Vervolgens
kry ons 'n breedopgesette geskiedenis van al die ander trekke, die
opkoms en ondergang van die Soeloenasie, die eerste Engelse kolonie in
Natal, die moord van <span class="x-ebookmaker-pageno" id="pgepubid00410" title="[Pg 289]"><a id="Page_289" title="[Pg 289]"></a></span>
Retief met die daarop volgende moorde en veldtogte
en die vestiging van die Boere-republiek in Natal. As aanhangsel volg
nog 'n verhandeling oor die argitektuur in die westelike provinsie.</p>
<p>Sedert 1901 is Malan besig met sy ywerige navorsingswerk en die groot
aantal bronne deur hom ondersoek getuig van 'n onvermoeide vlyt en 'n
hartstogtelike speursin. Hy het dan ook heelwat interessants en
belangriks opgediep uit die voortrekkersperiode. Maar tot die historisie
wat die uitkomste van hul ondersoek in skone vorm weet om te werk
behoort Malan nie. Sy styl mis artistieke kwaliteit en die gawe om op
helder, logiese wyse die gang van 'n groot beweging te teken, ontbreek
by hom maar al te dikwels. Die beeldende fantasie, wat al die tallose
feite en besonderheidjies moet orden en rangskik, sodat dit tot 'n
grootse tafereel vergroei, die besielende asem wat die stof van die ou
foliante wegblaas en die vergete helde in lewende lywe voor ons laat
staan—die besit Malan slegs in geringe maat. Dit help nou eenmaal nie
om net te praat van "die hartroerendste episodes" (p. 286),
"onuitwisbare tonele" (p. 299), "hartdoorborende reise" (p. 301),
"ontsettende toestande", "verbryselde manne" (p. 302), want dit is tog
maar niksseggende woorde, só banaal, dat dit ons alleen hinder. As die
toneel dan werklik "onuitwisbaar" is, teken dit dan in al sy kleure en
geure, in al sy roerende droefheid, met al sy tragiese nasleep, sodat
ook óns daar iets van kan voel. Toon ons die ding self, moenie net
daaroor praat nie. Want Malan wil meer gee as 'n gekatalogiseerde
feiteversameling of 'n wetenskaplike verhandeling. Hy raak telkens aan
die moraliseer en wys op die deugde van die voortrekkers, wat dan met
die teenswoordige sedebederf gekontrasteer word. (o.a. p. 317-8). Die
geskiedenis is vir hom "die leermeesteres des lewens" (p. 396). As die
nageslag "afdwaal van die eienskappe van welvoeglikheid, statige
fatsoenlikheid, ysterklip karakter en godsvrug van ons wegbaners", dan
raak hy op die pad wat lei "tot ondergang en vernietiging".</p>
<p>Malan probeer ook om deur te dring tot die gevoelslewe van die trekkers.
Hy laat vir 'n paar bladsye die <span class="x-ebookmaker-pageno" id="pgepubid00411" title="[Pg 290]"><a id="Page_290" title="[Pg 290]"></a></span>
kroniekstyl met al sy feite en syfers
staan en beskryf "die laaste aand" in die ou Kaapse woning (p. 136
vlg.).<a id="FNanchor_418_418"></a><a class="fnanchor pginternal" href="4998225955431426220_18203-h-13.htm.html#Footnote_418_418">[418]</a> Hier sê hy nie: "Niemand kan sig inbeel, welke tonele deur
die brein van elkeen ... gevlieg het" (p. 285); hy is nie meer 'n blote
toeskouer op 'n distansie van 'n "onuitwisbare toneel" nie, maar die
trekker self wat afskeid neem. Omdat hy die geval werklik deurleef het
in sy eie gemoed, daarom hoor ons ook die ontroering in sy woorde, al
stuit ons taalgevoel telkens op wanklanke en al verdwyn die weemoedige
stemming geheel en al deur so 'n potsierlike beeld: 'n Maanstraaltjie is
"<i>'n teken van die Ewigheid, sag, op wolle slippers wadend oor die
menslike stipjes</i>...."! (p. 140). Daar is nog tallose voorbeelde van
viesie-verknoeiing, o.a.: "'n hartebranding, wat onuitspreeklik was" (p.
275); "snoewende woordegloed" (p. 398); "Shaka rol die golwe van kaffers
oor die Drakens Berre soos 'n grote bosbrand" (p. 156); ens.; ook
onbeholpe uitdrukkings soos: "'n diepheuse buiging" (p. 123); "geen
Britse leërmag met hulle destyds verwaande Europees-Waterloo militêre
geflikker.... (p. 348); hy "was bestemd, om die finale verwoesting van
Dingaan se kolossale mag ... te help vernietig (p. 381); die gevolg was
'n sieklike jammerte ... wat as 'n hitte stroom deur Europa gestroom
het...." ens. (p. 49); "hy had egter intussen 'n groot verlies van bloed
wat die mensliewende, dappere Afrikaner in 'n floute skok (p. 310). Die
onbeholpenheid bereik sy toppunt in onleesbare sinne: "Piet Retief was
seker een van die merkwaardigste leiers onder die voortrekkers gewees en
besonder bekwaam en—lankmoedig sowel as takvol om oor die grootste
swakhede, veral in die begin, onder die emigrante: 'n volslae gebrek aan
disipline, sug naar eer en 'n possie bekwaam of onbekwaam, te kom." (p.
186.) "Stuart vertel, dat die weduwee van P. Retief, wat 'n nooi de Wet
was, en na eers met Jan Greijling gehuud te wees, na sy dood met P.
Retief in 1814 was getroud, en dat hy in 'n huis aan die Mooi Rivier die
veldfles van Piet Retief aan die muur het sien hang, synde in die <span class="x-ebookmaker-pageno" id="pgepubid00412" title="[Pg 291]"><a id="Page_291" title="[Pg 291]"></a></span>
huis
van die heer H.S. Lombaard en daarop was die simbole van vrymetselary te
sien" (p. 289). Sulke voorbeelde van 'n verwronge, hopeloos verwarde
sinsbou staan by klompies op byna iedere bladsy. Skoonheid uit
letterkundige oogpunt hoef ons seker nie te soek in 'n boek waar die
argitektuur van die sinne so 'n gaotiese warboel is nie—'n ordelose
hoop klippe van alle moontlike soorte,—agteloos op mekaar gesmyt,
sonder vaste plan, sonder sierlike lyne. Watter fyngevoelige leser sal
nie struikel oor sinne soos die volgende nie: "Ek het dadelik enige
poorte van die laer laat opemaak, skryf hy op die 23<sup>ste</sup> Des., 1838 naar
Kaapstad en verskyn in die <i>Zuid-Afrikaan</i>...." (p. 349); "Hulle noem
die raad deur 'enige persone' te syn gekies." (p. 202); "Op die 28<sup>ste</sup>
Jan., 1837 was ... die Kommando terug, sonder een enkele man, behalwe
vier van Moroko se Barolongs gesneuwel, verlore te hê." (p. 186); "toe
Paul Kruger hem die hand in sy stoel gesete en waarom sy kinders en
kindskinders geskaard was, druk, ..." (p. 147).</p>
<p>Dan is daar nog staaltjies van mislukte hoogdrawendheid soos: "Die
<i>Mayflower</i> kwaker pelgrimvaders is nou verander in 'n weelde baaiende,
onsindelikheid en bedrog...." ens. (p. 133).</p>
<p>Die taalkundige sal ongetwyfeld 'n paar wavragte onkruid in Malan se
akker kan oplaai. Hier kan alleen gewys word op die storende inwersie
van onderwerp en gesegde wat dwarsdeur die boek voorkom, om van ander
foute in die sinstelling en onafrikaanse wendings nie eers te praat nie.
Tot die anglisismes behoort o.a.: "'n warme tyd" (p. 30); "die Londen
Sending Genootskap" (p. 35); "China skoteltje" (p. 132); "Wat die
opvolging van Shaka betref, het Mbopa vir Mahlangana vals gespeel" (p.
235).</p>
<p>Wat ook al die streng-historiese waarde van <i>Boer en Barbaar</i> mag wees,
dít staat in elk geval vas: deur sy gebrekkige styl en taal is die
letterkundige waarde daarvan gering. Laat ons hoop dat die boek van
Malan, wat met soveel toewyding gewerk 't en daarby gewillig was "to
scorn delights, and live laborious days" vir die historikus groter
waarde het. Deur die belangstellende leek sal dit meer geraadpleeg as
gelees word.</p>
<p><span class="x-ebookmaker-pageno" id="pgepubid00413" title="[Pg 292]"><a id="Page_292" title="[Pg 292]"></a></span></p>
</body></html>
