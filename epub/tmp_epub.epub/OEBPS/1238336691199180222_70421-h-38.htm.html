<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00097" title="[97]"><a id="Page_97"></a></span></p>
<h2 class="nobreak" id="XXXIV">XXXIV.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Kyk t’rug in die verlede! Laat jou gewete kies</div>
<div class="verse indent2">Tussen wat oorlog aanbied, wat vrede kan behaal.</div>
<div class="verse indent0">Wat is die batig saldo? Wat wins en wat verlies?</div>
<div class="verse indent2">Wat is die skuld wat eind’lik die wêreld moet betaal</div>
</div>
<div class="stanza">
<div class="verse indent0">Vir haat wat harder woeker hoe laer die mensdom sink,</div>
<div class="verse indent2">Vir kleinlike jaloersheid wat nyd en bangheid baar</div>
<div class="verse indent0">Waarin die mense-liefde meedoënloos verdrink</div>
<div class="verse indent2">In diere-hartstog duister aan diere-moed gepaar?</div>
</div>
<div class="stanza">
<div class="verse indent0">Praat nie van patriotisme; tel nie jou helde oor;</div>
<div class="verse indent2">Sus nie jou siel met woorde wat waarheid net verbloem;</div>
<div class="verse indent0">Kyk raak, tot in sy hart toe, die onding wat versmoor</div>
<div class="verse indent2">Die beste wat die mensdom het om eer te gee of roem—</div><span class="x-ebookmaker-pageno" id="pgepubid00098" title="[98]"><a id="Page_98"></a></span>
</div>
<div class="stanza">
<div class="verse indent0">Verdraagsaamheid en liefde, begrip van egte reg,</div>
<div class="verse indent2">En broedertrou en buurmansplig teen elkeen wat bestaan.</div>
<div class="verse indent0">Vra dan vir jou gewete waarom jou helde veg!</div>
<div class="verse indent2">Vir watter doel, uit watter plig, neem jy jou wapens aan?</div>
</div>
</div>
</div>
</body></html>
