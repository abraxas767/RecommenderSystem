<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Boesman-Stories: Deel I. Mitologie en legendes</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Gideon Retief von Wielligh (1859–1932)" name="author"/>
<link href="8790662350734968002_d1front.jpg" id="id-3941963098126725525" rel="icon" type="image/x-cover"/>
<meta content="Gideon Retief von Wielligh (1859–1932)" name="DC.Creator"/>
<meta content="Boesman-Stories: Deel I. Mitologie en legendes" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="ch15"><span class="x-ebookmaker-pageno" id="pgepubid00100" title="[Inhoud]"><a class="pginternal" href="8161947851437698381_62330-h-0.htm.html#xd29e297" title="Inhoud"></a></span><div class="divHead" id="pgepubid00101">
<h2 class="label">No. 15</h2>
<h2 class="main">Die <span class="corr" id="xd29e1254" title="Bron: Hamerkop-voël">Hamerkopvoël</span> en die Paddas.</h2>
</div>
<div class="divBody">
<p class="first notice"><i>OPMERKINGS:—Hierdie Storie lewer ons iets oor die bijgeloof van Boesmans en vertel
hoe die Hamerkopvoël alles in beelde op die water kan sien. Dit gee ons ook die herkoms
van Blomme en Paddas wat in die water groei en woon.</i>
</p>
<p>Die Hamerkop is nie somaar vandag se Voël nie. Sij was eers ’n mens van die ougeslag
en is ’n dogter van die Hotnotsgod, wat haar later in ’n Voël verander het.
</p>
<p>Sij is baie goed bevrind met die Waters, wat aan haar die portrette toon van alles
wat gebeur en nog sal gebeur. Al wat die Hamerkop te doen het, is net om in die Waters
te kijk en dan sien sij alles daarin. In die dag spieël die Son, Lug, Bome, Diere
en alles wat daar nabij is, hulle daarin af. Kleur vir kleur is daarin sigbaar. In
die nag kan ons die Maan, Sterre, Melkweg en al die ander goeters daarin sien. Selfs
as iemand in die donker anderkant die water loop, dan kan ons hom amper so duidelik
sien asof dit in die dag is.
</p>
<p>Maar die Hamerkop sien nog meer in die water as wat die mense kan sien: Sij sien dinge
wat daar ver gebeur, en sij verstaan die betekenis van dit alles. Ons mense sien dit
wel, maar verstaan daar niks van nie. Daarom moet ons ag slaan op die Hamerkop en
luister na wat sij ons kom vertel.
<span class="x-ebookmaker-pageno" id="pgepubid00102" title="[110]"><a class="pginternal" href="8161947851437698381_62330-h-15.htm.html#pb110" id="pb110" title="110"></a></span></p>
<p>Word daar ver ’n kind gebore, of trouw daar mense, of lê daar iemand siek, of sterf
hij, dan het niemand nodig om dit aan die Hamerkop te kom vertel nie—sij het dit lankal
in die Waters gesien.
</p>
<p>Wat sij gesien het, kom sij aan die famielie en vrinde van die persone in haar eie
taal en op haar eie manier vertel. Daarom slaan diegene wat slim en verstandig is,
ag op die Hamerkop, daar sij nie een is wat lieg nie. ’n Mens kan op haar woord gaan.
In die aand, as dit skemer is, kom sij na die huise van die mense waar sij die tijding
wil bring. Sij vlie oor die huise, skree treurig en vertel dan wat sij te vertel het.
</p>
<p>Sij kan ook dinge vooruit sien en kom dan die betrokke persone waarskuw om tog nie
fout te maak nie. Die Waters is bij haar iets heiligs. Mors die jongmeide daarin,
of laat houtas in die fontein val, of laat hul ’n pot Water in die Vuur omslaan, dan
gaan sij dit aan die groot Waterslang en aan Danser Vuurman vertel. Hierdie twee laat
dan wolke opkom en gooi daaruit vurige swaar-weer-stene, om die jongmeide mee te dood.
Lê die jongmeide dood, dan spoel die strome hul na ’n gat Water toe, waar die jongmeide
dan Blomme word wat in die Waters groei om daar tot sieraad van die Waters te wees.
</p>
<p>Daarom is dit dat die moeders vandag nog hulle kinders waarskuw om tog nie die Waters
se Blomme af te pluk nie. Is die kinders stout en stap in die Water, dan duik die
Blomme gouw onder die Waters. Dan kom die groot Waterslang en trek die ongehoorsame
kinders onder die Waters, en daardie stout kinders word dan Paddas, om vir die groot
Waterslang saands te sing en te dans.
<span class="x-ebookmaker-pageno" id="pgepubid00103" title="[111]"><a class="pginternal" href="8161947851437698381_62330-h-15.htm.html#pb111" id="pb111" title="111"></a></span></p>
<p>Die Waterblomme was dus eers jongmeisies, en die Paddas was vroeër die onwettige kinders,
wat ongehoorsaam was.
</p>
<p>Partijkeer, as daar ’n stuk of wat Hamerkoppe bijmekaar is, en hul sien iets goeds
in die Water, dan is hulle vrolik. Hulle word dan net baie blij en begin somaar van
vreugde om mekaar te dans. As hul nie kom vertel wat hul daar gesien het nie, dan
moet ons weet dat dit goeie tijding vir hulleself is. Maar vlie hulle op en kom na
die persoon wat vir hulle staan kijk het, dan bring hulle die tijding dat daar baie
Wild aan kom is, en sê dat die mense hulle pijle moet reghou. Hieroor word algaar
blij, klap hande en prijs die Hamerkoppe vir daardie goeie tijding.
</p>
<p>Eendag stuur die mense hulle kinders na die Water toe om drinkwater te gaan haal.
In plaas van gouw te kom, blij die kinders daar speel. Hulle vat klippe en stokke
en gooi en slaan die Paddas daarmee dood. Hieroor word die Wind kwaad, omdat daardie
stout kinders uit onwettigheid die Paddas, die kinders van die Waters, doodgegooi
het. Hij vat daardie kwaaddoeners van kinders in ’n warrelwind op, voer hul hoog in
die lug, totdat hul binne die wolke kom, en toe verander hij die kinders in Paddas
en dit reën toe Paddas uit die lug, soos ons soms vandag nog sien.
</p>
<p>Die ouers kom toe na die kinders soek, en was net ontevrede dat hulle kinders nou
in Paddas verander is. Hieroor word die Warrelwind ook kwaad, verander die ouers ook
in Paddas, en laat hul ook saam met die reën uit die lug val. Op hierdie manier word
ongehoorsaamheid gestraf.
<span class="x-ebookmaker-pageno" id="pgepubid00104" title="[112]"><a class="pginternal" href="8161947851437698381_62330-h-15.htm.html#pb112" id="pb112" title="112"></a></span></p>
<p>Nou moet die Hamerkop oppas dat die Paddas nie uit die Waters gaan nie. Krij sij een
buitekant, dan maak sij hom dood en eet hom op. Die werk van die Paddas is dus om
saands te sing en te dans. Die babetjies word in swart karossies toegedraai, sodat
geen armpie of beentjie uitkom nie—net as hulle groter word dan steek hulle eers die
armpies en beentjies uit, en daarop gooi hul die swart karossies weg en is dan die
jong Paddatjies.
</p>
<p>As die winter kom, word die Waters koud, dan vlug die Paddas in droë gate in die Grond.
Maar die Grond is die Dogter wat aan slaap geraak het. So slaap, slaap die Paddas
ook die hele winter deur. Maar as die donderweer hul met die begin van die somer wek,
dan eers skrik hul wakker en begin weer te sing; want die Waters roep hul om te kom
dans.
<span class="x-ebookmaker-pageno" id="pgepubid00105" title="[115]"><a class="pginternal" href="8161947851437698381_62330-h-15.htm.html#pb115" id="pb115" title="115"></a></span></p>
</div>
</div>
</div></body></html>
