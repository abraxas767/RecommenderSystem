<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s18"><span class="x-ebookmaker-pageno" id="pgepubid00072" title="[Inhoud]"><a class="pginternal" href="4880508795349161123_61525-h-0.htm.html#xd29e322" title="Inhoud"></a></span><div class="divHead" id="pgepubid00073">
<h2 class="main">REGERINGSVORM EN ORGANISASIE.</h2>
</div>
<div class="divBody">
<p class="first">Dit word dikwels beweer dat daar geen regeringsvorm of organisasie onder die Boesmans
bestaan het nie. Dit kom gedeeltelik deurdat die meeste skrywers maar die mense begin
bestudeer het na hul as ’n volk opgehou het om te bestaan, en gedeeltelik deurdat
die ideale regeringsvorm vir ’n volk soos die Boesmans so anders is dat dit nie so
in-die-oog-vallend vir die reisiger kan wees nie. Francis Leguat wat in 1708 sy reisverhale
gepubliseer het, sê:
</p>
<blockquote><div>
<p class="first">“nog die Hottentotte nog enige ander nasie by die suid punt van Afrika is absoluut
sonder regering nie.”</p>
</div></blockquote><p>
</p>
<p>Ons het dus skriftelike beweringe aan albei kante. Laat ons die aparte feite wat met
die saak te doen het, ondersoek en sien wat ons daaruit kan aflei. Lichtenstein, sowat
’n honderd jaar na Leguat skrywe:
</p>
<blockquote><div>
<p class="first">“daar is maar min verkeer tussen die aparte groepies; hulle werk selde saam, as dit
nie in ’n groot onderneming is waarvoor die verenigde krag van ’n groot getal geëis
word nie.”</p>
</div></blockquote><p>
</p>
<p>Starrman, ’n twintig jaar vantevore, herhaal wat ’n trekboer vir hom gesê het, naamlik
dat, van die Blanke met ywer die Boesman begin uitroei het by Bruintjieshoogte, het
dié hul aantal vermeerder. Dit steun wat Lichtenstein vertel, en wat Lichtenstein
gesê het, bewys wel die bestaan van ’n organisasie wat die mense in geval van nood
bymekaar kon roep, en dit weer veronderstel ’n hoof, d.w.s. ’n regering hoe swak of
vaag ook al vergeleke met ons stelsels. Die skrywer is dus geneig om aan te neem wat
Stow sê.
</p>
<p></p>
<div class="figure fig10width" id="fig10"><span id="id-2276543241445401022">Fig. X.</span><p class="figureHead"><span class="ex">Fig.</span> X.</p>
<p class="first">BOESMANTEKENINGE (na Mej. H. Tongue).
</p>
<p>Sien bds. <a class="pginternal" href="4880508795349161123_61525-h-30.htm.html#pb72">72</a>.</p>
</div><p>
</p>
<p>Hy skrywe dat ’n Boesman hom vertel het dat die ou Boesmans in seker groot stamme
verdeel is onder een groot hoof wat een stuk grond had (jagterrein), taamlik <span class="x-ebookmaker-pageno" id="pgepubid00074" title="[48]"><a class="pginternal" href="4880508795349161123_61525-h-17.htm.html#pb48" id="pb48" title="48"></a></span>goed afgebaken. Die stamme is dan verder verdeel en onder onderhoofde geplaas wat
elkeen byna onbeperkte magte had. Maar in tye van gevaar het hul altoos weer rondom
die groot Kaptein vergader. Hulle was baie getrou.
</p>
<p>As Stow verder reg is in sy bewering dat die Tamboekies bestaan uit Boesmans en ’n
deel van die Abatemboe wat by Boesmans beskerming teen hul vyande na ’n burgeroorlog
kom soek het, dan is die bestaan van ’n organisasie absoluut bewys, want ’n Bantoe-stam,
al is dit verslaan, kon onmoontlik ’n veiligheidsoord by twee of drie loshangende
“huisgesinne” van Boesmans gevind het.
</p>
</div>
</div>
</div></body></html>
