<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Oom Gert Vertel, by Dr. C. Louis Leipoldt.
    </title>
<link href="5247258054939268571_cover.jpg" id="id-6682933105404045335" rel="icon" type="image/x-cover"/><link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="pgmonospaced"></div>
<div class="figcenter" style="width: 300px;">
</div>
<h1 id="pgepubid00000">OOM GERT VERTEL</h1>
<h2 id="pgepubid00001">EN ANDER GEDIGTE</h2>
<p class="center">DEUR</p>
<h2 id="pgepubid00002">Dr. C. LOUIS LEIPOLDT</h2>
<div class="padding" id="pgepubid00003">
<h2>MET 'N INLEIDING</h2>
<p class="center">DEUR</p>
<h3 id="pgepubid00004">JOHANNES J. SMITH.</h3>
</div>
<h4 id="pgepubid00005">DERDE DRUK (Hersien)</h4>
<div class="padding">
<p class="center">
J.H. <span class="smcap">de</span> BUSSY, <span class="smcap">beperk</span>, PRETORIA.<br/>
HOLL.-AFRIK. UITGEVERS-MIJ. <span class="smcap">v/h</span> J. DUSSEAU &amp; Co., KAAPSTAD<br/>
1921.<br/>
</p></div>
<hr style="width: 35%;"/>
<h2 id="pgepubid00006"><a id="INHOUD"></a>INHOUD.</h2>
<div class="center">
<table border="0" cellpadding="4" cellspacing="0" summary="">
<tbody><tr><td align="left"></td><td align="left"></td><td align="right">Bls.</td></tr>
<tr><td align="left"></td><td align="left">Opdrag "Aan almal, wat voorgegaan het"</td><td align="left"><a class="pginternal" href="4881792369315874677_19729-h-0.htm.html#Page_vii">VII</a></td></tr>
<tr><td align="left"></td><td align="left">Voorrede</td><td align="left"><a class="pginternal" href="4881792369315874677_19729-h-0.htm.html#Page_ix">IX</a></td></tr>
<tr><td align="left"></td><td align="left">Inleiding</td><td align="left"><a class="pginternal" href="4881792369315874677_19729-h-0.htm.html#Page_xi">XI</a></td></tr>
<tr><td align="center" colspan="3"><big>Gedigte.</big></td></tr>
<tr><td align="left"></td><td align="left">Oom Gert vertel</td><td align="left"><a class="pginternal" href="4881792369315874677_19729-h-1.htm.html#Page_3">3</a></td></tr>
<tr><td align="left"></td><td align="left">Oktobermaand</td><td align="left"><a class="pginternal" href="4881792369315874677_19729-h-1.htm.html#Page_13">13</a></td></tr>
<tr><td align="left"></td><td align="left">Aan 'n ou Boek</td><td align="left"><a class="pginternal" href="4881792369315874677_19729-h-1.htm.html#Page_16">16</a></td></tr>
<tr><td align="left"></td><td align="left">In Amsterdam</td><td align="left"><a class="pginternal" href="4881792369315874677_19729-h-1.htm.html#Page_17">17</a></td></tr>
<tr><td align="left"></td><td align="left">In die Boesmanland</td><td align="left"><a class="pginternal" href="4881792369315874677_19729-h-1.htm.html#Page_20">20</a></td></tr>
<tr><td align="left"></td><td align="left">Op die Kerkhof</td><td align="left"><a class="pginternal" href="4881792369315874677_19729-h-1.htm.html#Page_21">21</a></td></tr>
<tr><td align="left"></td><td align="left">In ou Booi se Pondok</td><td align="left"><a class="pginternal" href="4881792369315874677_19729-h-1.htm.html#Page_22">22</a></td></tr>
<tr><td align="left"></td><td align="left">Die Verkleurmannetjie</td><td align="left"><a class="pginternal" href="4881792369315874677_19729-h-1.htm.html#Page_29">29</a></td></tr>
<tr><td align="left"></td><td align="left">'n Nuwe Liedjie op 'n ou Deuntjie</td><td align="left"><a class="pginternal" href="4881792369315874677_19729-h-2.htm.html#Page_30">30</a></td></tr>
<tr><td align="left"></td><td align="left">Die Sterretjie</td><td align="left"><a class="pginternal" href="4881792369315874677_19729-h-2.htm.html#Page_32">32</a></td></tr>
<tr><td align="left"></td><td align="left">Aan my ou Vrind</td><td align="left"><a class="pginternal" href="4881792369315874677_19729-h-2.htm.html#Page_33">33</a></td></tr>
<tr><td align="left"></td><td align="left">In die Konsentrasiekamp</td><td align="left"><a class="pginternal" href="4881792369315874677_19729-h-2.htm.html#Page_35">35</a></td></tr>
<tr><td align="left"></td><td align="left">Die ou Meul</td><td align="left"><a class="pginternal" href="4881792369315874677_19729-h-2.htm.html#Page_37">37</a></td></tr>
<tr><td align="left"></td><td align="left">Kleingelowige</td><td align="left"><a class="pginternal" href="4881792369315874677_19729-h-2.htm.html#Page_38">38</a></td></tr>
<tr><td align="left"></td><td align="left">Mordegai</td><td align="left"><a class="pginternal" href="4881792369315874677_19729-h-2.htm.html#Page_42">42</a></td></tr>
<tr><td align="left"></td><td align="left">Aan 'n Seepkissie</td><td align="left"><a class="pginternal" href="4881792369315874677_19729-h-2.htm.html#Page_44">44</a></td></tr>
<tr><td align="left"></td><td align="left">Die Doringboom</td><td align="left"><a class="pginternal" href="4881792369315874677_19729-h-2.htm.html#Page_46">46</a></td></tr>
<tr><td align="left"></td><td align="left">Die Soutpan</td><td align="left"><a class="pginternal" href="4881792369315874677_19729-h-2.htm.html#Page_47">47</a></td></tr>
<tr><td align="left"></td><td align="left">Japie</td><td align="left"><a class="pginternal" href="4881792369315874677_19729-h-2.htm.html#Page_48">48</a></td></tr>
<tr><td align="left"></td><td align="left">Op 'n Leiklip</td><td align="left"><a class="pginternal" href="4881792369315874677_19729-h-2.htm.html#Page_49">49</a></td></tr>
<tr><td align="left"></td><td align="left">Op my ou Karoo</td><td align="left"><a class="pginternal" href="4881792369315874677_19729-h-2.htm.html#Page_52">52</a></td></tr>
<tr><td align="left"></td><td align="left">My nuwe Vaderland</td><td align="left"><a class="pginternal" href="4881792369315874677_19729-h-2.htm.html#Page_54">54</a></td></tr>
<tr><td align="left"></td><td align="left">Vrede-aand</td><td align="left"><a class="pginternal" href="4881792369315874677_19729-h-2.htm.html#Page_56">56</a></td></tr>
<tr><td align="left"></td><td align="left">Die ou Blikkie</td><td align="left"><a class="pginternal" href="4881792369315874677_19729-h-2.htm.html#Page_60">60</a></td></tr>
<tr><td align="left"></td><td align="left">Woltemade se Spook</td><td align="left"><a class="pginternal" href="4881792369315874677_19729-h-3.htm.html#Page_64">64</a></td></tr>
<tr><td align="left"></td><td align="left">Lenteliedjie</td><td align="left"><a class="pginternal" href="4881792369315874677_19729-h-3.htm.html#Page_69">69</a></td></tr>
<tr><td align="left"></td><td align="left">Die Apie</td><td align="left"><a class="pginternal" href="4881792369315874677_19729-h-3.htm.html#Page_71">71</a></td></tr>
<tr><td align="left"></td><td align="left">'n Praatjie oor die Trougees</td><td align="left"><a class="pginternal" href="4881792369315874677_19729-h-3.htm.html#Page_73">73</a></td></tr>
<tr><td align="left" colspan="3">SLAMPAMPERLIEDJIES:</td></tr>
<tr><td align="right">I. </td><td align="left">Boomsingertjie, jy fluister</td><td align="left"><a class="pginternal" href="4881792369315874677_19729-h-3.htm.html#Page_79">79</a></td></tr>
<tr><td align="right">II. </td><td align="left">Daar, waar die uitspan by die waboom</td><td align="left"><a class="pginternal" href="4881792369315874677_19729-h-3.htm.html#Page_79">79</a></td></tr>
<tr><td align="right">III. </td><td align="left">Van Noodt, van Noodt, ek sê vir jou</td><td align="left"><a class="pginternal" href="4881792369315874677_19729-h-3.htm.html#Page_80">80</a></td></tr>
<tr><td align="right">IV. </td><td align="left">Gee vir my 'n trouring</td><td align="left"><a class="pginternal" href="4881792369315874677_19729-h-3.htm.html#Page_81">81</a></td></tr>
<tr><td align="right">V. </td><td align="left">Krulkop-klonkie</td><td align="left"><a class="pginternal" href="4881792369315874677_19729-h-3.htm.html#Page_81">81</a></td></tr>
<tr><td align="right">VI. </td><td align="left">Jy sê vir my: "Ou boetie, wat moveer jou?</td><td align="left"><a class="pginternal" href="4881792369315874677_19729-h-3.htm.html#Page_82">82</a></td></tr>
<tr><td align="right">VII. </td><td align="left">Ek sing van die wind, wat tekeer gaan.</td><td align="left"><a class="pginternal" href="4881792369315874677_19729-h-3.htm.html#Page_83">83</a></td></tr>
<tr><td align="right">VIII. </td><td align="left">"Ou boetie, slaan jou kop nie teen die prikkels</td><td align="left"><a class="pginternal" href="4881792369315874677_19729-h-3.htm.html#Page_84">84</a></td></tr>
<tr><td align="right">IX.</td><td align="left"> 'n Skoenlapper die vlieg daar bo</td><td align="left"><a class="pginternal" href="4881792369315874677_19729-h-3.htm.html#Page_84">84</a></td></tr>
<tr><td align="right">X. </td><td align="left">Sekretarisvoël met jou lange bene</td><td align="left"><a class="pginternal" href="4881792369315874677_19729-h-3.htm.html#Page_85">85</a></td></tr>
<tr><td align="right">XI.</td><td align="left"> Weer hoor ek iemand vra:</td><td align="left"><a class="pginternal" href="4881792369315874677_19729-h-3.htm.html#Page_85">85</a></td></tr>
<tr><td align="right">XII. </td><td align="left">Kriekie, jy, wat op die solder sanik</td><td align="left"><a class="pginternal" href="4881792369315874677_19729-h-3.htm.html#Page_85">85</a></td></tr>
<tr><td align="right">XIII. </td><td align="left">Klossies, jul bewe en bibber</td><td align="left"><a class="pginternal" href="4881792369315874677_19729-h-3.htm.html#Page_86">86</a></td></tr>
<tr><td align="right">XIV. </td><td align="left">Twee dinge sê ek vir jou, ou boetie</td><td align="left"><a class="pginternal" href="4881792369315874677_19729-h-3.htm.html#Page_86">86</a></td></tr>
<tr><td align="right">XV. </td><td align="left">Gistraand in die maanlig daar buite</td><td align="left"><a class="pginternal" href="4881792369315874677_19729-h-3.htm.html#Page_86">86</a></td></tr>
<tr><td align="right">XVI. </td><td align="left">Nie maanlig meer, maar wolke orals rond</td><td align="left"><a class="pginternal" href="4881792369315874677_19729-h-3.htm.html#Page_87">87</a></td></tr>
<tr><td align="right">XVII. </td><td align="left">Dingaan, die Soeloe, was 'n duiwel</td><td align="left"><a class="pginternal" href="4881792369315874677_19729-h-4.htm.html#Page_88">88</a></td></tr>
<tr><td align="right">XVIII. </td><td align="left">Klim op, klim op, met die slingerpad!</td><td align="left"><a class="pginternal" href="4881792369315874677_19729-h-4.htm.html#Page_88">88</a></td></tr>
<tr><td align="right">XIX. </td><td align="left">Die see het juwele, robyne</td><td align="left"><a class="pginternal" href="4881792369315874677_19729-h-4.htm.html#Page_88">88</a></td></tr>
<tr><td align="right">XX.</td><td align="left">Die see is wild, die see is blind</td><td align="left"><a class="pginternal" href="4881792369315874677_19729-h-4.htm.html#Page_89">89</a></td></tr>
<tr><td align="left" colspan="2">Die Einde</td><td align="left"><a class="pginternal" href="4881792369315874677_19729-h-4.htm.html#Page_90">90</a></td></tr>
</tbody></table></div>
<p><span class="x-ebookmaker-pageno" id="pgepubid00007" title="[Pg vii]"><a id="Page_vii" title="[Pg vii]"></a></span></p>
<hr style="width: 35%;"/>
<h2 id="pgepubid00008"><a id="OPDRAG"></a>OPDRAG.</h2>
<p class="center">"Aan almal, wat voorgegaan het".</p>
<div class="poem"><div class="stanza">
<span class="i0">Die son gaan onder in die weste, agter<br/>
</span>
<span class="i2">Die grysvaal koppies van ons ou Karoo;<br/>
</span>
<span class="i0">Die hele lug is rooi, en goud, en silwer,<br/>
</span>
<span class="i2">Met elke wolk half-wit as sneeu daarbo;<br/>
</span>
<span class="i0">En saggies oor die veld hier val die skemer.<br/>
</span>
<span class="i2">Die laaste glans en jongste gloed verdwyn<br/>
</span>
<span class="i0">Van elke berg, waar nog so kort die kranse<br/>
</span>
<span class="i2">Geverf was deur die son met karmosyn.<br/>
</span>
<span class="i0">Oor al ons land daar trek die nag 'n skadu,<br/>
</span>
<span class="i2">Groen as die blare van 'n sederboom.<br/>
</span>
<span class="i0">Die hamerkop verlaat die vlei; die reier<br/>
</span>
<span class="i2">Stap na sy nes om op een been te droom;<br/>
</span>
<span class="i0">Die naguil vlieg, en vlieënd klop sy vlerke;<br/>
</span>
<span class="i2">In die tabaktuin gons die duiwelby;<br/>
</span>
<span class="i0">En die aandblommetjies is algar ope<br/>
</span>
<span class="i2">Om wierook oor die vlakte te versprei.<br/>
</span>
<span class="i0">Waar in die weste, as 'n muur van purper,<br/>
</span>
<span class="i2">Die bergrant teen die lug 'n skadu bou,<br/>
</span>
<span class="i0">Daar stadig klim die volmaan na die sterre<br/>
</span>
<span class="i2">En haal die hele wêreld weer uit rou.<br/>
</span>
<span class="i0">Sag is die nag en slaaprig al die wêreld—<br/>
</span>
<span class="i2">Sag as die wit gesiggie van 'n kind.<br/>
</span>
<span class="i0">Dof in die maanlig skitter net die sterre,<br/>
</span>
<span class="i2">En rustig in 'n klipskeur skuil die wind.<br/>
</span>
<span class="i0">Slaap rustig so, jul almal, wat geworstel,<br/>
</span><span class="x-ebookmaker-pageno" title="[Pg viii]"><a id="Page_viii" title="[Pg viii]"></a></span>
<span class="i2">Slaap so, jul algar, wat gesneuwel het!<br/>
</span>
<span class="i0">Hoe hard ook was die dag, die nag gee slaaptyd:<br/>
</span>
<span class="i2">Na stryd kom slaap—dis die natuur se wet!<br/>
</span>
<span class="i0">Kan julle op ons neerskou as die sterre,<br/>
</span>
<span class="i2">Kind, vrou, en man, wat in ons tyd van nood<br/>
</span>
<span class="i0">Die bitter kelk gesluk het en gevinde<br/>
</span>
<span class="i2">'n Rus vir ewig in 'n heldedood,<br/>
</span>
<span class="i0">Neem dan, wat ek (die nooit geen kans gehad het<br/>
</span>
<span class="i2">Die laaste stap te doen uit liefdeplig)<br/>
</span>
<span class="i0">As brokkies vir 'n eerbewys gebou het—<br/>
</span>
<span class="i2">'n Nietig reeks van rympies—my gedig.<br/>
</span>
<span class="i0">Ja, nietig, want geen sterretjie kan dowwer,<br/>
</span>
<span class="i2">In vergelyking met jul voorbeeld, blink—<br/>
</span>
<span class="i0">En tog, miskien, dis moontlik, dis 'n weerklank,<br/>
</span>
<span class="i2">Van wat vir altyd in ons harte klink!<br/>
</span>
</div><div class="stanza">
<span class="i0">Die maanlig gooi 'n silwerwaas oor velde,<br/>
</span>
<span class="i2">Waar eens die grys kruitwolke het gerol;<br/>
</span>
<span class="i0">En elke plaas, wat vroeër van rook geruik het,<br/>
</span>
<span class="i2">Is met die geure van aandklossies vol.<br/>
</span>
<span class="i0">Maar selfs die silwerlig kan nie verberge<br/>
</span>
<span class="i2">Die tekens van die tyd tien jaar verby:<br/>
</span>
<span class="i0">Maak net jou oë toe, en tussen wierook<br/>
</span>
<span class="i2">Bespeur jy nog die kruitrook op die vlei!<br/>
</span>
<span class="i0">Ja, man, wat op die slagveld het gesneuwel,<br/>
</span>
<span class="i2">En in die kinderkampe, kind en vrou,<br/>
</span>
<span class="i0">Slaap rustig stil, julle, wat so geworstel,<br/>
</span>
<span class="i2">En so gesterwe het—want ons onthou!<br/>
</span>
<span class="x-ebookmaker-pageno" title="[Pg ix]"><a id="Page_ix" title="[Pg ix]"></a></span></div></div>
<hr style="width: 35%;"/>
<h2 id="pgepubid00009"><a id="VOORREDE"></a>VOORREDE.</h2>
<p>As 'n mens 'n Voorrede skrywe, dan het hy die reg om van homself te
praat. Ek wil egter van die reg afsien, want van myself is daar niks
te vertel nie. Slegs dit: hoe ek daartoe gekom 't om die bundel
rympies te laat druk. En miskien is dit nodig, dat ek die leser 'n
verklaring van sulke astrantheid gee.</p>
<p>Vir jare het ek my vermaak met versies draai en met die loop van tyd
het ek 'n hele boel van die rympies in my tafellaai opgegaar. Dit was,
en is, 'n onnosel vermaak, waarmee ek net maar myself gekwel 't,
deurdat ek somtyds nie 'n rym in die hande kon kry nie, en nog meer
kere nie goed in woorde kon uitdruk, wat ek gevoel en ondervind 't.
Toe het ek terloops eenmaal met my vrind Smith oor ons taal gepraat,
en hom ook een en ander van my versies gewys. Hy was vrindelik genoeg
om te sê, dat dit hom geïnteresseer het; en later het hy my wysgemaak,
dat dit ook miskien andere van ons mense kon interesseer. Hy het
sommige van die rympies uitgekies—dié wat in die volgende bladsye
staan—en het my gehelp om dit vir die pers klaar te maak.</p>
<p>Die leser sien dus, dat die boekie in 'n seker sin soveel sy, as my
kind is, en dat hy 'n deel<span class="x-ebookmaker-pageno" id="pgepubid00010" title="[Pg x]"><a id="Page_x" title="[Pg x]"></a></span> van die lof, as daar lof is, of van die
blaam, as daar blaam is, moet dra.</p>
<p>Vir die gevoelens, wat in die gediggies geuiter word, is ek alleen
verantwoordelik. Ek weet natuurlik nie, of die gevoelens byval sal
vind nie by ons mense, wat nog gediggies lees; en ek vra ook geen
ekskuus daarvoor, al is daar hier en daar 'n reël of 'n woord wat ek
nou, as ek weer die rympies moes oorskrywe, nie sou behou nie.</p>
<p>Die meeste van die gediggies is gemaak geword, toe ek nog half flou
was met die skok van die oorlog, en toe die donder van die Engelse
kanonne nog altyd in my ore was. Miskien het dit my snare al te veel
laat tril. Miskien is dit beter, dat ons nie meer oor sulke goed praat
of sing nie. Maar daar is ook 'n ander kant: en dit kan wees, dat daar
onder my lesers is, wat nie maklik vergeet nie, hoe gou hul ook
vergewe. Ek laat dus maar die versies, soos ek hul geskrywe het, in
die hoop, dat die leser hul met 'n bietjie geduld en lankmoedigheid
sal lees, en nie 'n al te strawwe oordeel sal vel oor</p>
<p class="right"><i>Die Skrywer</i>.</p>
<p><span class="smcap">Londen</span>, Oktober 1911.</p>
<p class="center">BY DIE TWEDE DRUK.</p>
<p>Die spelling is in ooreenstemming gebring met die voorskrifte van die
Suidafrikaanse Akademie; en hier en daar is 'n woord verander, of die
punktuasie verbeter. Vir die orige is die gediggies nog, soos ek hul
oorspronklik geskrywe het.</p>
<p class="right">
C.L.L.</p>
<p><span class="smcap">Pretoria</span>, Mei 1917.<br/>
<span class="x-ebookmaker-pageno" id="pgepubid00011" title="[Pg xi]"><a id="Page_xi" title="[Pg xi]"></a></span></p>
<hr style="width: 35%;"/>
<h2 id="pgepubid00012"><a id="INLEIDING"></a>INLEIDING.</h2>
<h3 id="pgepubid00013">'n Teken van Lewe en Groei.</h3>
<p>As 'n gesonde kind 'n seker leeftyd bereik, dan begin hy praat, en sy
moeder is groots. So ook met 'n volk: solank as hy nog jonk en klein
is, is dit voldoende vir hom om na die stem van die moederland te
luister; maar sodra hy verstand begin kry, wil hy ook self praat—op
sy eie manier. Hoe krom en skeef die eerste woordjies vir volwasse ore
ook mag klink, dit getuig van lewe en vooruitgang—en aanhou!</p>
<p>Gedurende die laaste helfte van die neentiende eeu het die Afrikaanse
volk selfbewus begin word, en gevolglik ook begin lisp. Toe kom die
gebeurtenisse van die end van die eeu; en dié het sy groei sodanig
verhaas, dat dit bykans onmoontlik is om in die forse mannetaal van
vandag die dowwe stemmetjie van tien jaar gelede te herken.</p>
<p>Sover ek weet, dagteken die allereerste geskrif, waarin die
Afrikaans-Nederlandse taalvorm op 'n bewuste wyse aangewend word, uit
die jaar 1861. Ons skryftaal is dus uiterlik vyftig jaar oud; en wat
beteken vyftig jaar in die lewe van 'n volk? Elkeen weet, hoeveel eeue
dit geneem het om 'n standaardtaal in Duitsland of in Engeland te
ontwikkel; en in vergelyking met dié lande gaan alles by ons snel,
verbasend snel—maar tog nie te<span class="x-ebookmaker-pageno" id="pgepubid00014" title="[Pg xii]"><a id="Page_xii" title="[Pg xii]"></a></span> snel nie, want ons lewe mos nie meer
in die Donker Middeleeue nie, en ons hoef ook nie te wag nie op die
koms van 'n Dante, 'n Luther of 'n Chaucer, om vir ons uit 'n legio
van dialekte te kies of te smee, wat ons reeds besit—'n algemene
Afrikaanse taal.</p>
<h3 id="pgepubid00015">Die Taal is die Volk Self.</h3>
<p>Dit is 'n ou gesegde, deur alle eeue heen gehoor, dat volk en taal ten
nouste aan mekaar verbonde is. Die taal weerspieël die karakter en die
geskiedenis van die volk, wat dit praat; en 'n volk gee alleen dan sy
taal op, as hy nie meer as selfstandige volk kan of wil bestaan nie.
Die mag van die volkstaal as 'n middel om die volk te ontwikkel en aan
te vuur, is ook oorbekend uit die geskiedenis van byna elke nasie ter
wêreld. Tereg kon Willems, die wakkere en ywerige kampvegter van die
Vlaamse Beweging, getuig:</p>
<div class="poem"><div class="stanza">
<span class="i0">O Belgen! uw geluk is aan uw taal verbonden;<br/>
</span>
<span class="i0">Slaat uw geschiedrol op; waar gij uw recht geschonden,<br/>
</span>
<span class="i0">Uw heil vertreden vindt, de landspraak vindt ge er bij,<br/>
</span>
<span class="i0">En haar verdelging steeds het doel der dwinglandij;<br/>
</span>
<span class="i0">Want om naar eisch der kunst een moedig paard te temmen,<br/>
</span>
<span class="i0">Moet men door 't slaafsch gebit, vooral zijn mond beklemmen;<br/>
</span>
<span class="i0">Die kunstgreep is aan Spanje en Frankrijk nut geweest,<br/>
</span>
<span class="i0">In 't onderdrukken van den Nederlandschen geest.<br/>
</span>
<span class="x-ebookmaker-pageno" title="[Pg xiii]"><a id="Page_xiii" title="[Pg xiii]"></a></span></div></div>
<p>En wat omtrent die taal van die Afrikaner? Vorm die 'n uitsondering op
die reël? Geensins. Die Nederlandssprekende<a id="FNanchor_1_1"></a><a class="fnanchor pginternal" href="4881792369315874677_19729-h-1.htm.html#Footnote_1_1">[1]</a> Afrikaner—'n
afstammeling nie alleen van Hollandse, maar ook van Duitse en Franse
voorouers—het, deur 'n verblyf van twee eeue en 'n half, onder 'n
Afrikaanse son en in 'n Afrikaanse omgewing, kenmerkende eienskappe
ontwikkel, wat aan die Hollander van vandag totaal vreemd is. Dié
eienskappe word natuurlikerwys in die taal van Suidafrika weerspieël;
en juis dié feit is een van die grootste redes vir die skrywe van 'n
Nederlandse taalvorm, wat, ewenas die Afrikaner self, uit Suidafrika
geboortig is. Ons eenvoudige, maar doelmatige grammatika en die vele
tiepiese woorde en uitdrukkinge, in Suidafrika ontstaan of uit ander
tale ontleen om in die behoefte van die land te voorsien, roep luid om
erkenning, en moet ook erken word, as ons die ontwikkeling van ons
volk nie onnodig wil strem nie. En ook niks minder as algehele
erkenning is nodig; want om aan tiepies Afrikaanse woorde Hollandse
stertjies te gaan las of geslagte toe te ken, en ons dan te wil
wysmaak, dat dit goeie "Vereenvoudigde Hollands" is, is niks anders as
broeikaswerk, wat die taalgevoel van Hollander sowel as Afrikaner
kwes.</p>
<p>Laat die Afrikaner maar eers eenmaal besef, dat sy eie
Afrikaans-Nederlands ewe goed en ewe<span class="x-ebookmaker-pageno" id="pgepubid00016" title="[Pg xiv]"><a id="Page_xiv" title="[Pg xiv]"></a></span> bruikbaar Nederlands is as die
hoogste Nederlands van Europa, ja dat dit vir hom 'n baie dienliker en
geskikter werktuig is, en hy sal ook gou genoeg by magte wees om te
boek te stel alles, wat in en om hom plaas vind.</p>
<p>Die Afrikaanse taalvorm kan tog alleen die draer van 'n eg
nasionaal-Afrikaanse letterkunde word: dit is immers bewys, nie alleen
deur die werke van 'n Celliers en 'n De Waal, maar ook deur die onmag
van hoogbegaafde Hollandsskrywende Afrikaners om tot die hart van die
volk deur te dring. Die "Hoog-Hollands" van die Afrikaner bly vir die
Hollander tog nog altyd "amper Hollands", en vir die Afrikaner "geen
Afrikaans". Dit is dan ook waarskynlik vir alle partye beter, as elke
voëltjie in die vervolg maar sing, soas hy gebek is.</p>
<h3 id="pgepubid00017">Kan Afrikaans 'n Selfstandige Skryftaal word?</h3>
<p>Elke goeie skryftaal moet aan twee eise voldoen: dit moet in staat
wees om ons gedagtes op 'n praktiese, ondubbelsinnige wyse weer te
gee, en dit moet ook 'n seker mate van verhewenheid hê. Nou, wie kan
bewys, dat die Afrikaanse taal onmagtiger of minder verhewe is as
enige ander Germaanse taal? Dit is die taal, wat deur 'n hele volk, ja
in die hoogste en aansienlikste kringe van dié volk, gepraat word, en
wat hom ook reeds by magte getoon het om die diepste digterlike ideë
in sierlike woorde te vertolk.<span class="x-ebookmaker-pageno" id="pgepubid00018" title="[Pg xv]"><a id="Page_xv" title="[Pg xv]"></a></span></p>
<p>Die bekwaamheid en doelmatigheid van Afrikaans is nooit ernstig betwis
geword; maar meer as een teëstander het sy toevlug geneem tot die
standpunt, dat Afrikaans laag en plat is—'n gebrou van Hottentots en
Hollands, 'n Maleis-Portugese mengelmoes. Mense, wat so praat, laat
hulle vooroordeel met hulle verstand weghol. Hier is die feite:
Afrikaans is so "plat", dat selfs Dominee dit in sy preke op die
preekstoel gebruik, en dat selfs die hooggeleerdste Afrikaner in sy
natuurlike oomblikke hom daarvan bedien in sy huislike omgewing.
Taalvorsers, wat in alle verskimmelde hoekies gegrawe het, het al te
saam nog geen honderd-en-vyftig Indiese en Hottentotse woorde in ons
taal kon aantoon; en onder dié getal is daar nog meer as een, waarvan
die afleiding verkeerd of twyfelagtig is. Die Maleis-Portugese invloed
veral is geweldig oorskat geword, en daar is o.a. geen voldoende
rekening gehou met dié Maleis-Portugese woorde, wat ook in Hollands
bestaan of bestaan het, en wat ons dus waarskynlik deur Holland gekry
het. Maar dis nie hier die plaas om dié onderwerp te bespreek nie, en
ek volstaan dus met daar net op te wys, dat Afrikaans een van die
suiwerste Germaanse tale is, wat daar vandag bestaan, oneindig
suiwerder as Hollands—om nie eers te praat van Engels nie met sy
duisende van vreemde woorde uit elke moontlike taal ter wêreld
ontleen. Nee, die taal self is seker goed genoeg.</p>
<p>Maar wat omtrent die omstandighede? Is dit wel wenslik en prakties om
in die twintigste eeu met 'n nuwe skryftaal aan te kom? Wel seker is<span class="x-ebookmaker-pageno" id="pgepubid00019" title="[Pg xvi]"><a id="Page_xvi" title="[Pg xvi]"></a></span>
dit. Dit is wenslik, want dit sal ons 'n intellektuele mag en 'n
natuurlike selfstandigheid gee, wat ons onmoontlik met 'n ander
taalstandaard kan verkry. Nou word dit nog dikwels verskonenderwys
gesê: "Hollands is te moeilik; Afrikaans het ek nooit leer spel nie:
ek is dus verplig om my toevlug tot 'n vreemde taal te neem." In
dieselfde gees word ook menigmaal geklaag: "Hollandse boeke val nie in
my smaak nie; Afrikaanse boeke bestaan daar nie, of nie genoeg nie:
gevolglik lees ek net Engels." Die slotsom van dit alles is: die
Afrikanerdom ly skade, en word van sy beginsels vervreem. Die gees tog
is van oneindig groter waarde as die vorm; en sal ons nou, in ons ywer
om 'n seker, vir die Afrikaner verouderde vorm te behou, die gees
veronagsaam?</p>
<p>Die toestande in ons land is baie gunstiger vir die ontwikkeling van
'n nasionale skryftaal, as dit ooit in enige Europese land gewees het.
Daar is by ons, byvoorbeeld, geen teenoormekaarstaande dialekte nie:
inteendeel, ons taal is wonderlik eenvormig van die Kaap tot aan die
Sambesie; en daar kan dus geen stryd ontstaan omtrent die basis van 'n
algemene skryftaal nie.</p>
<p>Ons het ook die voorreg om by die ontwikkeling van ons skryftaal, die
hulp in te roep van die hedendaagse taalwetenskap om vir ons die beste
woordvorme te bepaal in die paar gevalletjies, waar daar wel verskil
van uitspraak bestaan, of om vir ons aan 'n praktiese, wetenskaplike
spelling te help; en ons hoef dus nie, ewenas die Europese nasies, dié
dinge aan die eeue-durende willekeur van die tyd oor te laat nie.<span class="x-ebookmaker-pageno" id="pgepubid00020" title="[Pg xvii]"><a id="Page_xvii" title="[Pg xvii]"></a></span></p>
<p>Dan weer is daar die moderne drukpers, wat ons 'n mag gee, waar geen
middeleeuer ooit van gedroom het nie.</p>
<p>Die allergrootste voordeel lê egter daarin, dat ons Afrikaans 'n
spruit is van 'n edel en ou geslag, wat nie alleen in Suidafrika nie,
maar ook in Holland en Vlaandere voortlewe—'n geslag, wat 'n ryke
litteratuur en 'n uitgebreide woordeskat gesamentlik besit.</p>
<p>Vyftig jaar gelede was die taal van die Czechs versmaad en verag,
sonder letterkunde en sonder enige regte: vandag bloei die taal in hof
en skool en universiteit, nieteenstaande die langdurige verset van die
Duitssprekende inwoners van Boheme; en Praag, die hoofstad van die
land, het dosyne boekwinkels vol met werke in die Czechiese taal—ja,
selfs die straatname van Praag is alleen in Czechies te lees. En dit
alles kon binne 'n halwe eeu geskied, en in weerwil van die bitter
teëstand van die Duitse taal met sy wêreldlitteratuur! Voorwaar, die
saak is in Suidafrika nie hopeloos nie.</p>
<h3 id="pgepubid00021">Twee Taalstandaarde.</h3>
<p>Vir my is Afrikaans en Hollands nie soseer twee afsonderlike tale, as
twee afsonderlike standaarde van dieselfde Nederlandse taal, waarvan
die een meer bepaaldelik in Suidafrika, die ander meer bepaaldelik in
Holland tuis hoort. Elke standaard het sy ontstaan te danke aan die
besondere behoeftes en omstandighede van 'n besonder land.</p>
<p>Atties, Dories en Ionies was drie letterkundige<span class="x-ebookmaker-pageno" id="pgepubid00022" title="[Pg xviii]"><a id="Page_xviii" title="[Pg xviii]"></a></span> standaarde van
dieselfde Griekse taal; en net so kan Hollands en Afrikaans as twee
gewestelike standaarde van dieselfde Nederlandse taal beskou word.<a id="FNanchor_2_2"></a><a class="fnanchor pginternal" href="4881792369315874677_19729-h-1.htm.html#Footnote_2_2">[2]</a></p>
<p>Die "jas" van die Hollander met sy Europese snit en Europese fraiings
is nie so geskik vir die Afrikaanse veld, en sit ook nie so bevallig
op die breë skouers van die Afrikaner, as die welbeproefde "baadjie";
maar desnietemin kan elkeen tog sien, dat jas sowel as baadjie van
dieselfde stof gemaak is.</p>
<p>Een ding staan vas: daar bestaan geen algehele gelykheid meer tussen
die taal van Holland en die taal van Suidafrika nie; maar of ons nou
ook praat van twee tale of van twee taalstandaarde, die verskille
tussen die twee mag nie tot vyandskap voer nie, want hulle bly tog nog
nou verwant, en die bloei en welvaart van die een is van ontsaglike
betekenis vir die ontwikkeling en vooruitgang van die ander.</p>
<p>Afrikaans veral sal in sy wordingstyd veel te leer hê van die meer
ontwikkelde Hollands, en sal ook sy woordvoorraad vir letterkundige en
tegniese begrippe uit die ou Nederlandse taalskuur moet aanvul. Dit
hoef niemand te bevreem nie, want elke wettige en reggeaarde kind het
reg op 'n erfenis, en alle tale (behalwe die basters en die diewe!)
het so geërf.</p>
<p>Ook die Hollandse en Vlaamse letterkunde is gemeenskaplike goed en sal
dit ook altyd bly<span class="x-ebookmaker-pageno" id="pgepubid00023" title="[Pg xix]"><a id="Page_xix" title="[Pg xix]"></a></span> solank as die Nederlandse taalvorme nog onderling
min of meer verstaanbaar is. Maerlant behoort ewegoed tot die
letterkunde van die Afrikaner, as Caedmon en Chaucer tot dié van die
Engelsman; en Maerlant is ook heelwat verstaanbaarder aan die
Afrikaner as Caedmon, ja selfs as Chaucer, aan die Engelsman.</p>
<p>En dan vra hul nog: "Waar is jul letterkunde, wat ons vir die eksamens
kan voorskrywe?" Ag, die eksamenvrees! Dit benewel ons verstand, en
selfs manne, wat beter hoort te weet, skrik hul asvaal, as 'n pedante
teëstander maar net iets oor "letterkunde" brom—'n teëstander, wat
dikwels nie eers weet nie, dat sy geliefde Shakespeare in 'n
gemoderniseerde spelling en met 'n verklarende woordelys moet gedruk
word, ten einde aan die moderne leser verstaanbaarder te wees!</p>
<p>Geen letterkunde is ooit gebonde aan die besondere taalvorm, wat op
een of ander tydperk in swang mag wees nie; en dit is alleen onkunde
of vitsug, wat aan 'n Afrikaanse letterkunde eise wil stel, waaraan
selfs geen Engelse of Duitse letterkunde voldoen nie.</p>
<p>Met 'n Afrikaanse skryftaal sal daar geen jota minder letterkunde wees
as met 'n ander Nederlandse skryfvorm nie. Inteendeel, daar sal veel
meer wees; want behalwe die bestaande Hollandse en Vlaamse, sal daar
ook 'n spesiaal Afrikaanse litteratuur wees—wat noodwendig moet volg,
as die Afrikaner selfbewus bly en 'n doelmatige uitingsmiddel vir sy
gedagtes besit. En laat ons tog nooit vergeet nie, dat, hoewel
Afrikaans genoegsaam verskillend van Hollands is, en aan 'n
genoegsaam<span class="x-ebookmaker-pageno" id="pgepubid00024" title="[Pg xx]"><a id="Page_xx" title="[Pg xx]"></a></span> aparte en selfstandige volk behoort, om as afsonderlike
skryfmedium spesiale voordele vir die Nederlandssprekende bevolking
van Suidafrika te besit, dit tog ook terselfdertyd nog genoegsaam
gelykend op Hollands is, en aan 'n volk genoegsaam verwant aan die
Hollanders behoort, om 'n maklike en dankbare gebruik te kan maak van
die geestesskatte in die Hollandse vorm van die Nederlandse taal
bewaar. 'n Hartelike eendrag is veel meer werd as 'n doodse
eenvormigheid.</p>
<h3 id="pgepubid00025">'n Oortuigingswerk.</h3>
<p>Eendrag maak mag, maar tweedrag breek krag, sê ons ou spreekwoord; en
die ou spreekwoord is nog altyd bewaarheid geword. Onderlinge
verdeeldheid en tweespalk kan alleen tot gewisse ondergang voer, en is
ook gevaarliker as die vuur en die swaard van die felste vyand. Dié
dinge moet dan ook as dodelike gif vermy word.</p>
<p>Hoe ons Afrikaners ook onderling mag verskil omtrent die beste
skryfvorm van ons Nederlandse taal, tog moet ons nooit vergeet, dat
daar 'n hoër taaleenheid bestaan, wat geen onderskeid ken tussen
Hollands en Afrikaans. Die werk van die Afrikaanse Beweging is dan ook
'n oortuigingswerk; en 'n oortuigingswerk moet dit altoos bly. 'n
Vyand kan jy beveg, en desnoods dwing, maar 'n vrind en 'n
bloedverwant, met dieselfde belange en dieselfde ideale as jyself,
moet jy oortuig—as jy ten minste nie jou eie ondergang wil
bewerkstellig nie.<span class="x-ebookmaker-pageno" id="pgepubid00026" title="[Pg xxi]"><a id="Page_xxi" title="[Pg xxi]"></a></span></p>
<p>Dat die skryftaal van die Afrikaanse volk vroeër of later
Afrikaans-Nederlands sal wees, staan by my onteenseglik vas; en ek
grond my mening op die geskiedenis van die wording van ander tale en
op die herlewing in ons volk; maar dié mening regvaardig my nog glad
nie om voortaan teen elke Afrikaner, wat nog aan die ouer taalvorm
vashou, te velde te trek nie—en dit selfs onder die oë van die vyand,
wat gereed staan om ons albei te verslawe en deur ons verdeeldheid oor
ons te heers.</p>
<p>En ons, jong Afrikaners, moet ook nie somaarso die ou kampvegters van
'n vorige geslag oor die hoof sien nie, eenvoudig omdat hulle ons
nuwighede 'n bietjie onsimpatiek behandel. Hulle het hul hele lewe
lank net Hollands gelees en geskrywe; en die aangebore konserwatisme,
wat aan elke mens eie is, en wat seker nie met die jare verminder nie,
word lig geskok deur 'n "taaltjie", wat <i>ons is</i> wil skrywe in plaas
van <i>wij zijn</i>! So 'n standpunt is nie heeltemal onverklaarbaar nie,
en dit hoef ons ook geensins te berowe van die hulp en die raad van
dié geharde stryers, wat douvoordag op was om vir ons te werk, en aan
wie dit te danke is, dat die bestaan van 'n Afrikaanse Beweging vandag
moontlik is.</p>
<p>En die ouer geslag? Sal hulle dan ook nie 'n bietjie notiesie neem van
die woorde en werke van die jong geslag nie? Ons stry tog nog vir
dieselfde beginsels, waar hulle voor geveg het—net, ons wil
Afrikaanse wapens gebruik, omdat dit meer by die hand, makliker te
hanteer, en doeltreffender in die stryd is. Ons verwag ook van hulle,
dat hul nie die onkundige of bevooroordeelde<span class="x-ebookmaker-pageno" id="pgepubid00027" title="[Pg xxii]"><a id="Page_xxii" title="[Pg xxii]"></a></span> uitlander sal napraat
nie, as hy ons wil wysmaak, dat ons Nederlands 'n patois, 'n
mengelmoes, 'n kombuistaal sonder grammatika en sonder woordeskat is!
Sulke skreiende onkunde is begryplik in iemand, wat alles, wat
Hollands of Afrikaans is, verag; maar by iemand, wat die Afrikaanse
taalvorm elke dag hoor en ook self praat, sal ons nie sulke gesegdes
soek nie.</p>
<p>Selfs die bewering, dat Afrikaans 'n dialek van die Hollandse taal is,
is nie genoeg om die ondienlikheid of onwenslikheid daarvan te bewys
nie; want elke litteratuurtaal, sonder onderskeid, het een of meer
dialekte tot grondslag; en elke dialek word 'n litterêre taal, sodra
'n volk daarin begin te skrywe en dit tot voermiddel van sy gedagtes
maak.<a id="FNanchor_3_3"></a><a class="fnanchor pginternal" href="4881792369315874677_19729-h-1.htm.html#Footnote_3_3">[3]</a></p>
<p>Twis en tweedrag moet ons dus vermy. Maar met dié woorde word geensins
bedoel, dat ons voortaan moet stil sit en wag, tot die tyd "ryp" word
nie. Die tyd word nooit vanself ryp nie: dis die mense, wat dit ryp
maak deur woord en daad.<span class="x-ebookmaker-pageno" id="pgepubid00028" title="[Pg xxiii]"><a id="Page_xxiii" title="[Pg xxiii]"></a></span></p>
<p>'n Saak kan altyd op 'n besadigde en verstandige manier bespreek word,
en moet ook bespreek word, as ons vordering wil maak; want as ons
altyd bang vir verskil van opienie is, dan sal ook nooit enige nuwe
denkbeelde kan verkondig word nie; en die gevolg sal wees stilstand en
verstening.</p>
<p>Die werk van die Afrikaanse Beweging is, om die volk te "beweeg" en op
te wek om die voordele van 'n eie Afrikaanse taal in te sien. Dié werk
mag nooit stilstaan nie, voor en aleer die meerderheid van die volk
oortuig is. As daar waarheid en lewenskrag in die Beweging sit, dan
sal die dag ook gewisselik aanbreek, dat die meerderheid deur minsame
rede oortuig word; en dan sal die Afrikaanse taalvorm ook vanself tot
sy regte kom, sonder omwenteling en sonder onenigheid.</p>
<p>Ek geloof nie, dat die vurigste Afrikaans-gesinde die Afrikaanse taal
wil forseer en aan die volk teen wil en dank wil opdring nie. Dit is
nie alleen gek nie, maar onmoontlik! Nee, van opdring en dwing is daar
geen sprake nie: die werk is 'n oortuigingswerk. Aan die werk kan en
moet elkeen, wat reeds oortuig is, help, want hoe eerder ons die
meerderheid aan ons kant het, hoe beter vir die verstandelike
vooruitgang van ons volk.</p>
<p>En die beste middel om ander te oortuig, is om self die Afrikaanse
taal, by elke geleentheid, te gebruik, en sodoende die nut en die
dienlikheid daarvan te bewys. Woorde wek, maar voorbeelde trek.<span class="x-ebookmaker-pageno" id="pgepubid00029" title="[Pg xxiv]"><a id="Page_xxiv" title="[Pg xxiv]"></a></span></p>
<h3 id="pgepubid00030">Alles maar Slim Praatjies!</h3>
<p>En hoe antwoord die teëstanders die argumente ten gunste van 'n
Afrikaanse skryftaal?</p>
<p>Gewoonlik is dit 'n siddering en 'n bewing vir 'n breuk van die band
met Holland, en daar word dan gepraat en gehandel, asof die sogenaamde
"Vereenvoudigde Hollands" van Suidafrika gelyk is aan die skryftaal
van Holland, terwyl die feit wil, dat die oorgrote meerderheid in
Holland van geen vereenvoudigde skryftaal wil weet nie, en die
Hoog-Hollands van die Afrikaner ewe "raar" vind as sy Afrikaans.</p>
<p>Sê die Afrikaner, dat Hollands styf en onnatuurlik vir hom is, dan
antwoord die teëstander, met 'n skyn van geleerdheid: "Het Hollands
lijkt de Afrikaner stijf en artificiëel om geen andere reden, dan dat
hij er geen behoorlik onderricht in heeft gehad, en hij het zo slecht
kent. Had het Hollands op school gelijke rechten met het Engels, dan
zou het Afrikaanse kind zich het Hollands veel gemakkeliker eigen
maken dan het Engels. In Holland wordt dat bewezen, doordat de Fries,
de Brabander, of de Limburger, die ook thuis en in de dagelikse omgang
buitenshuis zijn eigen taal of dialekt spreekt, toch ook met gemak
Hollands leest en spreekt." Dié argument word af en toe gehoor, veral
uit Holland, en dit geld as 'n besonder kragtige argument. Die
redenasie is egter ver van oortuigend. Geen verbeterde onderwys kan
die natuurlikheid van die alledaagse omgangstaal aan 'n ander taalvorm
gee nie—nee, nie eers in Friesland, Brabant of Limburg nie.
Suidafrika, egter, is geen provinsie van Holland nie, en sy<span class="x-ebookmaker-pageno" id="pgepubid00031" title="[Pg xxv]"><a id="Page_xxv" title="[Pg xxv]"></a></span> belange
en toestande is totaal verskillend: hier word o.a. 'n felle taalstryd
gevoer—'n seën, waarvan die drie genoemde provinsies vry is. Had ons
'n menigte dialekte, dan was daar natuurlik nog veel te sê vir
Hollands as onsydige landstaal; maar die vry grote eenvormigheid van
Afrikaans oor ons hele spraakgebied maak die gebruik van 'n ander
gemeenlandse taal onnodig en onprakties. In grammatika is die
verskille tussen Hollands en Afrikaans ook veel ingrypender as tussen
Hollands en enige dialek van Holland; en in dié hoogs belangryke opsig
staan Afrikaans werklik nader aan Engels. Dink maar net aan die
woordgeslag en die ingewikkelde vervoeging van die skryftaal en die
dialekte van Hollands en Vlaams! Dit maak ons taalstryd soveel
gevaarliker, daar Engels nie alleen op sy eie eenvoudige grammatika,
maar ook op die natuurlike ontvanklikheid van die Afrikaner kan staat
maak. Alleen die erkenning van ons eie grammatika sal teen dié gevaar
bestand wees.</p>
<p>Dit word heel dikwels beweer, dat Afrikaans te na aan Hollands staan
om as afsonderlike litteratuurmedium op te tree. Maar is Deens, Noors
en Sweeds dan nie ewe na aan mekaar verwant nie? En staan Spaans en
Portugees ook nie betreklik na aan mekaar nie? Hoe na aan of hoe ver
van 'n ander taal dit staan, het niks hoegenaamd met die
noodsaaklikheid of die dienlikheid van 'n taal as selfstandige
skryftaal te doen nie. Elke selfbewuste volk, wat 'n afsonderlike
geheel vorm, met afsonderlike maatskaplike en staatkundige belange,
sal die taal, deur die meerderheid<span class="x-ebookmaker-pageno" id="pgepubid00032" title="[Pg xxvi]"><a id="Page_xxvi" title="[Pg xxvi]"></a></span> van die volk gepraat, tot
skryftaal ontwikkel, onverskillig hoe min of hoe veel dit op die
skryftaal van 'n ander volk gelyk.</p>
<p>Dan weer heet dit, dat ons bevolking te klein is. Maar Ysland, met sy
wêreldberoemde saga-litteratuur, het selfs op sy bloeiendste tydperk
nie meer as 600000 inwoners gehad nie; en Wales, 'n ander land, waar
die tweetalige duiwel aan die woed is, tel ook maar sowat een miljoen
Welssprekende, en tog is daar geen tekens, dat die Welse taal aan
uitsterwe is nie. En waarom moet ons, Afrikaners, dan moed opgee—ons,
wat by die dag meer word?</p>
<p>Die vrees is ook meer as eenmaal uitgespreek, dat 'n Afrikaanse
skryftaal nodeloos ons lesende publiek sal beperk tot die driekwart
miljoen Afrikaners en ons geen lesers onder die miljoene van Holland
sal besorg nie, en dat die klein debiet van ons boeke dan geen
skrywers sal uitlok en dus die ondergang van die Nederlandse taal in
Suidafrika sal vergewis. Dit is egter in die laaste jare ten
duidelikste geblyk, dat die bevolking van Holland veel meer belang
stel in ons Afrikaanse as in ons "Hoog-Hollandse" produkte. Hollands
en Afrikaans is ook onderling nog vry verstaanbaar, sodat 'n
Afrikaanse werk, wat die moeite werd is om te lees, altyd ewe gretig
in Holland en Vlaandere as in Suidafrika sal gelees en verstaan word,
ewenas die intelligente bevolking van Suidafrika sal voortgaan om
Hollandse en Vlaamse werke te lees en te bestudeer.</p>
<p>Die tweetaligheid van Suidafrika en die daaruit spruitende onluste
verskaf stellig die mees geliefde<span class="x-ebookmaker-pageno" id="pgepubid00033" title="[Pg xxvii]"><a id="Page_xxvii" title="[Pg xxvii]"></a></span> argument teen die gebruik van die
Afrikaanse skryftaal. So'n kersvers Afrikaans, heet dit, kan tog
onmoontlik standhou naas die Engelse wêreldtaal, met sy uitgebreide
litteratuur. Maar wat leer die voorbeeld van Boheme ons? En leer Wales
en Ierland ons ook nie, dat 'n wêreldtaal met 'n wêreldlitteratuur nie
altyd die sterkste is nie?</p>
<p>Die gebruik van die Afrikaanse skryftaal sal ook geen verandering in
die bestaande spreektaal bring nie (behalwe dat dit die spreektaal
teen verwildering sal bewaar); en ook die bestaande letterkunde sal
bly, in watter taalvorm dit ook al mag geskrywe wees. 'n Skryftaal,
wat maklik en prakties is—dis al, wat ons meer wil hê. En hoe
makliker ons skryftaal, hoe hoopvoller die taalstryd; want 'n maklike
grammatika en 'n maklike spelling het nog in elke taalstryd twee
gedugte wapens geblyk. Laat elkeen maar eers besef, dat sy alledaagse
Afrikaans goed genoeg is om te skrywe, en kyk dan, of die Afrikaner
nog Engels aan sy mede-Afrikaner sal skrywe!</p>
<p>'n Ander argument, wat 'n seker klas mense by voorliefde van gebruik
maak, is dat die meerderheid van die volk teen Afrikaans is,<a id="FNanchor_4_4"></a><a class="fnanchor pginternal" href="4881792369315874677_19729-h-1.htm.html#Footnote_4_4">[4]</a> en dat
ons net onnodig stryd verwek. Maar watter hervorming het ooit met 'n
meerderheid begin? Die volk is meestal teen 'n nuwe ding, eenvoudig
omdat die nut en die voordeel van die nuwe ding nog nie duidelik
gemaak is nie; maar om nou die volksonwetendheid<span class="x-ebookmaker-pageno" id="pgepubid00034" title="[Pg xxviii]"><a id="Page_xxviii" title="[Pg xxviii]"></a></span> en -vooroordeel 'n
ekskuus vir individuele swakheid en papheid te maak, is baie dieselfde
soort redenasie as dié, wat Adam en Eva in die Paradys gebruik het om
hulle ongehoorsaamheid te verontskuldig. Of Afrikaans is die beste
skryfvorm vir die Afrikaner, òf dit is dit nie; en as dit bewys is,
dat dit die beste is, dan word dit die dure plig van elke opreggesinde
Afrikaner om vir die spoedige en algehele erkenning daarvan te werk.
Hulp by die saai is veel meer welkom as hulp by die maai.</p>
<h3 id="pgepubid00035">Die Verband van die Taal.</h3>
<p>Die verskil tussen Afrikaans en Hollands lê hoofsaaklik in die
grammatika, en by name in die fleksie. Die woordeskat en die idioom
van die twee taalvorme is nog baie eners, hoewel ook hier volstrek
geen algehele gelykheid bestaan nie.</p>
<p>Tereg sê meneer Preller:</p>
</body></html>
