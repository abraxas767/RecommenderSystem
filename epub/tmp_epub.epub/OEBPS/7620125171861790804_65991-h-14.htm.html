<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00065" title="[64]"><a id="Page_64"></a></span></p>
<div class="figcenter" style="width: 500px;">
<span id="id-1132186530634528527"></span>
</div>
<h2 class="nobreak" id="XIII">XIII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Op Soetlands-vlei is bruilof.</div>
<div class="verse indent0">Stoffies trek omhoog in al die paaie,</div>
<div class="verse indent0">dis karre wat op weg is na die fees.</div>
<div class="verse indent0">Uitkyks kapkar is ook een daarvan.</div>
<div class="verse indent0">Die beste perde van die stal</div>
<div class="verse indent0">is ingespan vandag,</div>
<div class="verse indent0">en tuie blinkend in die son.</div>
</div>
<div class="stanza">
<div class="verse indent0">Van ver alreeds</div>
<div class="verse indent0">word karre en perde oor en weer herken.</div>
<div class="verse indent0">En doeke by die raampies uitgewuif</div>
<div class="verse indent0">bring groete reeds vooruit</div>
<div class="verse indent0">van vrinde, aan vrinde langtyd nie gesien.</div>
<div class="verse indent0">En daar waar paaie uitloop in mekaar</div>
<div class="verse indent0">word stil gehou</div>
<div class="verse indent0">om soene met mekaar te wissel eers</div>
<div class="verse indent0">en hande-groet,</div>
<div class="verse indent0">dan gaan die reis weer verder aan.</div>
</div>
<div class="stanza">
<hr class="r15"/><span class="x-ebookmaker-pageno" id="pgepubid00066" title="[65]"><a id="Page_65"></a></span>
</div>
<div class="stanza">
<div class="verse indent0">Tafels staan gedek op Soetlands-vlei</div>
<div class="verse indent0">se werf,</div>
<div class="verse indent0">in koele skaad’wee,</div>
<div class="verse indent0">alles van die beste is daar op</div>
<div class="verse indent0">wat d’Afrikaanse huisvrou kan berei,</div>
<div class="verse indent0">gebakke, vrugte en blomme</div>
<div class="verse indent0">in bonte mengeling.</div>
<div class="verse indent0">Maar seker is die skoonste nog van al:</div>
<div class="verse indent0">die blosend-lief gesiggies,</div>
<div class="verse indent0">tawwertjies, soos blomme self</div>
<div class="verse indent0">met held’re somerkleure,</div>
<div class="verse indent0">ryklik rondgestrooi</div>
<div class="verse indent0">al tussen-deur die swarte drom</div>
<div class="verse indent0">van mense—</div>
<div class="verse indent0">laggies hupp’lend deur die praatgebrom,</div>
<div class="verse indent0">die grappies spattend</div>
<div class="verse indent0">hier en daar,</div>
<div class="verse indent0">en handjies blank en fyn</div>
<div class="verse indent0">wat help om rond te dien.</div>
</div>
<div class="stanza">
<div class="verse indent0">Die vrolik-gulle lag van Roelf</div>
<div class="verse indent0">word nou en dan</div>
<div class="verse indent0">bo almal uit gehoor.</div>
<div class="verse indent0">Hy maak of hy die korswil nie verstaan</div>
<div class="verse indent0">wat doel op hom en Martjie.</div>
<div class="verse indent0">Wag, die ergste kry hy nog te hoor:</div>
<div class="verse indent0">In d’eetsaal is die gaste</div>
<div class="verse indent0">nou byeen,</div>
<div class="verse indent0">’n glasie word getik</div>
<div class="verse indent0">en stilte aangevra</div><span class="x-ebookmaker-pageno" id="pgepubid00067" title="[66]"><a id="Page_66"></a></span>
<div class="verse indent0">vir iemand wat ’n woord wil praat.</div>
<div class="verse indent0">Die sprekers woorde is maar baie gewoon:</div>
<div class="verse indent0">hy wens die ouerpaar</div>
<div class="verse indent0">en bruid en bruidegom geluk,</div>
<div class="verse indent0">maar laat dan daarop volge:</div>
<div class="verse indent0">„vrinde,</div>
<div class="verse indent0">„dis wel waarlik te verstaan</div>
<div class="verse indent0">„dat so baie mooi gesiggies</div>
<div class="verse indent0">„as ons hier vandag</div>
<div class="verse indent0">„versameld sien</div>
<div class="verse indent0">„wel maklik menig jonkman kan beweeg</div>
<div class="verse indent0">„om ook ’n plan te maak....</div>
<div class="verse indent0">„en ’k dink ek kan jul wel</div>
<div class="verse indent0">„verseek’ring gee</div>
<div class="verse indent0">„dat ons nie al te lang meer hoef te wag</div>
<div class="verse indent0">„om nogmaals so’n fees te vier”....</div>
</div>
<div class="stanza">
<div class="verse indent0">Gelag gaan op, en onderbreek</div>
<div class="verse indent0">die sprekers woord,</div>
<div class="verse indent0">wyl ieders oog op Roelof is gerig</div>
<div class="verse indent0">en hande-kloppies op sy skouer val.</div>
<div class="verse indent0">’n Oënblik staan hy glad verbluf</div>
<div class="verse indent0">al-eer hy ’n laggie op kan wek</div>
<div class="verse indent0">om hom te red;</div>
<div class="verse indent0">maar klankloos is die laggie,</div>
<div class="verse indent0">kort en leeg.</div>
<div class="verse indent0">In ope-staande deur,</div>
<div class="verse indent0">net agter haar,</div>
<div class="verse indent0">is Martjie, op die sprekers woord,</div>
<div class="verse indent0">verdwene in ’n kamer,</div><span class="x-ebookmaker-pageno" id="pgepubid00068" title="[67]"><a id="Page_67"></a></span>
<div class="verse indent0">ongemerk en snel,</div>
<div class="verse indent0">vergeefs dat hoofde en oë sig nou beur</div>
<div class="verse indent0">om haar te soek.</div>
<div class="verse indent0">En in die kamer bly sy tot</div>
<div class="verse indent0">die uur van huistoe-gaan.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Op t’rugreis na die plaas,</div>
<div class="verse indent0">is ’t wel opmerklik stil van-aand</div>
<div class="verse indent0">in ou oom Koot se kar.</div>
<div class="verse indent0">En twee wat op die agterbankie sit</div>
<div class="verse indent0">is bly</div>
<div class="verse indent0">dat ’t reeds so laat is</div>
<div class="verse indent0">en hul nie</div>
<div class="verse indent0">mekaar kan sien.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Maar al te ongewoon</div>
<div class="verse indent0">is Roelofs swye vir oom Koot,</div>
<div class="verse indent0">hy draai hom om na agter toe:</div>
<div class="verse indent0">„maar wat is ’t dan met julle twee van-aand?”</div>
<div class="verse indent0">Roelf probeer aanhoudend sig te red</div>
<div class="verse indent0">met praatjie of grap,</div>
<div class="verse indent0">maar ’t wil van-aand nie vlot nie.</div>
<div class="verse indent0">Na ’n rukkie sê oom Kootjie weer:</div>
<div class="verse indent0">„my skepsels! maar het julle twee</div>
<div class="verse indent0">„dan rusie met mekaar gemaak?”</div>
<div class="verse indent0">En ’n eindjie verder:</div>
<div class="verse indent0">„Ma, so waar die kêrel sit ’n slaap,</div><span class="x-ebookmaker-pageno" id="pgepubid00069" title="[68]"><a id="Page_68"></a></span>
<div class="verse indent0">„hy het, so by-me-siel,</div>
<div class="verse indent0">„’n dop te veel gesteek!</div>
<div class="verse indent0">„Of sit hul in die donker stil te vry?”</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Dis laat al as die kar</div>
<div class="verse indent0">op Uitkyk kom,</div>
<div class="verse indent0">Roelf is agter uit gespring</div>
<div class="verse indent0">en loop na vore om die hek</div>
<div class="verse indent0">te open,</div>
<div class="verse indent0">dat oom Koot</div>
<div class="verse indent0">daar deur kan ry.</div>
<div class="verse indent0">Hy sluit dit weer en roep van ver</div>
<div class="verse indent0">aan almal goeie nag</div>
<div class="verse indent0">terwyl hy na sy kamer stap.</div>
<div class="verse indent0">Die plaasvolk is geroep deur Jaftas blaf</div>
<div class="verse indent0">en kom reeds nader om die kar</div>
<div class="verse indent0">en perde te versorg.</div>
</div>
<div class="stanza">
<div class="verse indent0">En nog een het haar kamer gou gesoek,</div>
<div class="verse indent0">maar nie om rus of slaap te vind,</div>
<div class="verse indent0">al het sy haar ook haastig uitgekleed,</div>
<div class="verse indent0">die kêrs geblus</div>
<div class="verse indent0">en op haar bed haar uitgestrek.</div>
<div class="verse indent0">O, ’t klop so in haar hoof</div>
<div class="verse indent0">en in haar bors!....</div>
<div class="verse indent0">Met woeste ruk</div>
<div class="verse indent0">het sy meteens</div>
<div class="verse indent0">die dekens afgegooi,</div><span class="x-ebookmaker-pageno" id="pgepubid00070" title="[69]"><a id="Page_69"></a></span>
<div class="verse indent0">en sit oorend....</div>
<div class="verse indent0">die blou-wit maanlig straal die venster in</div>
<div class="verse indent0">en val op haar.</div>
</div>
<div class="stanza">
<div class="verse indent0">Sy’s op, en voor haai tafel nou;</div>
<div class="verse indent0">sy was haar hande</div>
<div class="verse indent0">en gesig.</div>
<div class="verse indent0">en kyk na buite.</div>
<div class="verse indent0">Haelwit oor die waenhuis-géwel gly</div>
<div class="verse indent0">die maanlig.</div>
<div class="verse indent0">Tuingereedskap staan in klompies</div>
<div class="verse indent0">teen die muur,</div>
<div class="verse indent0">as rustend na die arbeid van die dag.</div>
<div class="verse indent0">En op die hard gelykte, breed en leeg,</div>
<div class="verse indent0">van d’agterplaas</div>
<div class="verse indent0">twee jonge boompies naas mekaar,</div>
<div class="verse indent0">elk éne by sy ronde skaad’wee-kol,</div>
<div class="verse indent0">beweëloos....</div>
<div class="verse indent0">In Martjies oë lyk dit alles tog</div>
<div class="verse indent0">so onverskillig-dom,</div>
<div class="verse indent0">verlate, en met niks</div>
<div class="verse indent0">of niemand mee-gevoelend.</div>
</div>
<div class="stanza">
<div class="verse indent0">Saggies en werktuiglik open sy</div>
<div class="verse indent0">die binnedeur wat uit haar kamer lei,</div>
<div class="verse indent0">en sluip op blote voete in die gang,</div>
<div class="verse indent0">nie wetend waar sy heen wil gaan.</div>
<div class="verse indent0">Gevoelloos is ook alles daar</div>
<div class="verse indent0">en leeg,</div>
<div class="verse indent0">in skeem’ring stil-geheimsinnig.</div><span class="x-ebookmaker-pageno" id="pgepubid00071" title="[70]"><a id="Page_70"></a></span>
<div class="verse indent0">Dof-glimmend</div>
<div class="verse indent0">staar die deure-knoppe haar</div>
<div class="verse indent0">onvrindlik aan</div>
<div class="verse indent0">net of hul vra: „wat soek jy hier”.</div>
</div>
<div class="stanza">
<div class="verse indent0">Sy’s in haar kamer weer,</div>
<div class="verse indent0">en op haar bed terug,</div>
<div class="verse indent0">die maanlig op haar witte nag-gewaad,</div>
<div class="verse indent0">haar hande om die katel-knop geklem,</div>
<div class="verse indent0">haar voorhoof op haar hande neergebuig.</div>
<div class="verse indent0">En fluist’rend in die stilte van die nag,</div>
<div class="verse indent0">ontval haar lippe ’n klag, verwytend half:</div>
<div class="verse indent0">„O, wáarom tog nie, Heer, O, wáarom nie?!”</div>
</div>
</div>
</div>
</body></html>
