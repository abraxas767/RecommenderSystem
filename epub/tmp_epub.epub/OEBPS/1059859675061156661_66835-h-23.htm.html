<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Gedigte, by F. v. d. Heever.
    </title>
<link href="2730770618339932740_cover.jpg" id="id-5097294725948101353" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00041" title="[34]"><a id="Page_34"></a></span></p>
<h2 class="nobreak" id="DIE_POSSIE">DIE POSSIE.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Als die donker ’n reisiger mog bespring</div>
<div class="verse indent0">Daar waar die witpad mijl aan mijl,</div>
<div class="verse indent0">Virbij die Possie, die ou bouwval,</div>
<div class="verse indent0">Van die maan belig oor die vlakte peil;</div>
<div class="verse indent0">Dan sien hij deur vensters, wat dof staan en staar,</div>
<div class="verse indent0">Hoe die maanlig die balke laat rouwstrepe trek</div>
<div class="verse indent0">Oor die vloer, waar net distels en klitse verjaar;</div>
<div class="verse indent0">Net die uil word gehoor—so lang gerek.</div>
<div class="verse indent0">Die reisiger haas hom dan, knoop toe sij jas,</div>
<div class="verse indent0">Gee die perd fluks ’n raps, wip die driffie deur,</div>
<div class="verse indent0">En adem verlig—want die boere beweer</div>
<div class="verse indent0">Die Possie ’s nie pluis, en waens val vas</div>
<div class="verse indent0">In die droogste tijd, en die perde snork</div>
<div class="verse indent0">Als jij eensaam daar in die maanlig rij—</div>
<div class="verse indent0">En saands sien jij hierlangs ’n stofstreep staan</div>
<div class="verse indent0">Soos die bees- en die skaapwagters huistoe snij.</div>
</div>
<div class="stanza">
<div class="verse indent0">Die oumense fluister van eg sonder liefde,</div>
<div class="verse indent0">(En knik naar die Possie), van min sonder trouw;</div>
<div class="verse indent0">Van die tragiese „driehoek”—dis lankal gebeur,</div>
<div class="verse indent0">Dis alles virbij, al die skrik, al die rouw.</div>
<div class="verse indent0">Hoor, als die biesies so knikkend, knikkend fluister</div><span class="x-ebookmaker-pageno" id="pgepubid00042" title="[35]"><a id="Page_35"></a></span>
<div class="verse indent0">En die vleiwind, bedwelm, van die aandblom swaar;</div>
<div class="verse indent0">Hoor jij dan niks als jij stil gaat staan en luister,</div>
<div class="verse indent0">Wat die lispel als beteken, al die vreemde gebaar?</div>
</div>
<div class="stanza">
<div class="verse indent6">„Dis lewes en lewes gelede</div>
<div class="verse indent8">En jare van swerwe,</div>
<div class="verse indent6">Toe word dit daarbinne gebede</div>
<div class="verse indent8">Vir iemand wat sterwe.</div>
</div>
<div class="stanza">
<div class="verse indent6">—‚Vra om genade, mij broeder,</div>
<div class="verse indent8">Die dood is nabij’—</div>
<div class="verse indent6">Bij die grote Alheerser, Alhoeder</div>
<div class="verse indent8">Gena nie vir mij!</div>
</div>
<div class="stanza">
<div class="verse indent6">Sij ’t gevlij: Ag spaar net mij lewe,</div>
<div class="verse indent8">Ek sal weggaan van hier,</div>
<div class="verse indent6">In mij arme gesidder en bewe</div>
<div class="verse indent8">Daar bij die rivier.</div>
</div>
<div class="stanza">
<div class="verse indent6">Wat skijn daar so wit op die water</div>
<div class="verse indent8">Daar onder die bome?</div>
<div class="verse indent6">Ek wens dis al oor! Is daar later nog</div>
<div class="verse indent8">Nog drome?”</div>
</div>
<div class="stanza">
<div class="verse indent0">En daarom so stil bij die wilkerboom,</div>
<div class="verse indent0">Dit fluister so saggies, dit roer skaars die lug;</div>
<div class="verse indent0">Die water is stil daar ’n oomblik, en vlug</div>
<div class="verse indent0">Dan fluistrend en lispelend voort op die stroom.</div>
</div>
<div class="stanza">
<div class="verse right">(Met vergunning van „<i>De Burger</i>”).</div>
</div>
</div>
</div>
</body></html>
