<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00044" title="[44]"><a id="Page_44"></a></span></p>
<h2 class="nobreak" id="XII">XII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Hy wat alléén ’n deurtog soek</div>
<div class="verse indent2">Waar nog geen mens se voetstap was,</div>
<div class="verse indent2">Voortsukkelend met sy eie las,</div>
<div class="verse indent0">Beroof van hulp, deur hoop gevloek;</div>
</div>
<div class="stanza">
<div class="verse indent0">Wat skimp nòg swaar verdrukking my</div>
<div class="verse indent2">En werk nòg harte-smarte spaar</div>
<div class="verse indent2">Om in sy skure jaar ná jaar</div>
<div class="verse indent0">Die stadig-rypende oes te kry;</div>
</div>
<div class="stanza">
<div class="verse indent0">Wat, waar die sterre oor hom skyn</div>
<div class="verse indent2">Snags in die stille duister-groen,</div>
<div class="verse indent2">Volhardingsvol sy arbeid doen</div>
<div class="verse indent0">As hoop op seë kleiner kwyn,</div>
</div>
<div class="stanza">
<div class="verse indent0">En, met die sterre van die nag</div>
<div class="verse indent2">Getuie van sy lydenswee,</div>
<div class="verse indent2">Sy siel en wat hy liefhet, gee</div>
<div class="verse indent0">Vir alles wat hy heilig ag—</div><span class="x-ebookmaker-pageno" id="pgepubid00045" title="[45]"><a id="Page_45"></a></span>
</div>
<div class="stanza">
<div class="verse indent0">Net soos in middeleeuse tyd</div>
<div class="verse indent2">Die kloostermonnik wank’lend staan,</div>
<div class="verse indent2">Nog onbeslis om voort te gaan</div>
<div class="verse indent0">Met smartvol, angstige sielestryd:</div>
</div>
<div class="stanza">
<div class="verse indent0">Daar lok die wêreld met sy prag</div>
<div class="verse indent2">Wat hom wat seëvier, bekrans</div>
<div class="verse indent2">Met roem, met rykdom, en met glans</div>
<div class="verse indent0">En op die kloeke vegter wag,</div>
</div>
<div class="stanza">
<div class="verse indent0">En daar hang Hy wat boontoe wys</div>
<div class="verse indent2">En bowe aardse rykdom troon,</div>
<div class="verse indent2">Die Heiland met die doringkroon,</div>
<div class="verse indent0">Wat driemaal heilig eerbied eis—</div>
</div>
<div class="stanza">
<div class="verse indent0">Hy sal vergelding ryklik smaak</div>
<div class="verse indent2">In ruime mate in sy hart,</div>
<div class="verse indent2">Want lang-verduurde sielesmart</div>
<div class="verse indent0">Is wat die sielskrag sterker maak.</div>
</div>
</div>
</div>
</body></html>
