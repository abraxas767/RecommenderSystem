<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00019" title="[19]"><a id="Page_19"></a></span></p>
<h2 class="nobreak" id="II">II.</h2>
</div>
<div class="poetry-container">
<div class="poetry">
<div class="stanza">
<div class="verse indent6">Ons vra geen klaaglied,</div>
<div class="verse indent8">Geen roubetoon nie;</div>
<div class="verse indent0">Geen meely-woord van afskeid gee vir ons</div>
<div class="verse indent8">Om ons te hoon nie!</div>
<div class="verse indent0">Ons het ons lot met albei hande beet,</div>
<div class="verse indent6">En gaan die wêreld in.</div>
<div class="verse indent0">Ondank en onreg—laat ons dit vergeet:</div>
<div class="verse indent6">Ons gaan ’n nuwe land win—</div>
<div class="verse indent0">Nie deur onreg nie, nie deur geweld—</div>
<div class="verse indent6">’n Nuwe land, waar ons die son kan vat</div>
<div class="verse indent0">As in die vroeë môre op die veld</div>
<div class="verse indent6">Sy lig in spranke spat.</div>
<div class="verse indent0">„Goeiendag, en God sy met jou!” Dit is al</div>
<div class="verse indent6">Wat ons verwag.</div>
<div class="verse indent0">So gaan ons rustig in die donker dal,</div>
<div class="verse indent6">Tot in die nag—</div>
<div class="verse indent0">’n Nag waarin gesternte helder fonkel,</div>
<div class="verse indent6">Elkeen omraam met fynste groen ferweel;</div>
<div class="verse indent0">Waarin die melkstraat kronkel</div>
<div class="verse indent6">En met planete speel;</div><span class="x-ebookmaker-pageno" id="pgepubid00020" title="[20]"><a id="Page_20"></a></span>
<div class="verse indent0">’n Nag wat lei tot vlammende daeraad</div>
<div class="verse indent6">Om ons steeds voor te lig.</div>
<div class="verse indent0">Kom, vrind’lik handgegee—die laaste daad!</div>
<div class="verse indent6">En noord-toe ons gesig!</div>
</div>
</div>
</div>
</body></html>
