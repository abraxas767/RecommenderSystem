<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Gedigte, by F. v. d. Heever.
    </title>
<link href="2730770618339932740_cover.jpg" id="id-5097294725948101353" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00010" title="[3]"><a id="Page_3"></a></span></p>
<h2 class="nobreak" id="DIE_BEELD_VAN_OOM_PAUL">DIE BEELD VAN OOM PAUL.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Grouw in die maanlig rijs die swaar kolos,</div>
<div class="verse indent2">Oorheers die jong geboomte aan sij voet,</div>
<div class="verse indent2">Waardeur die aandwind huiwrig klaënd spoed,</div>
<div class="verse indent0">En rustloos, als van geeste, sug die bos.</div>
</div>
<div class="stanza">
<div class="verse indent0">Die maan maak daar ’n glimlig op sij wang,</div>
<div class="verse indent2">Wat in die skemer lijk als nat betraan;</div>
<div class="verse indent2">Hij peins oor jonggestorwe hoop, die waan</div>
<div class="verse indent0">Van volkwees, peins oor volkswee en oor dwang.</div>
</div>
<div class="stanza">
<div class="verse indent0">Voor sij gesig daar strek die doderijk,</div>
<div class="verse indent2">Waar al sij tijd- en strijdgenote rus,</div>
<div class="verse indent0">En aandwind saggies oor die slapers strijk.</div>
</div>
<div class="stanza">
<div class="verse indent0">Wit-deinsrig skijn die maan oor stene alom....</div>
<div class="verse indent2">En grillig die verlede wat daar kijk</div>
<div class="verse indent0">Op ’n gewese Afrikanerdom.</div>
</div>
<div class="stanza">
<div class="verse right">(Met vergunning van „<i>De Burger</i>”).</div>
</div>
</div>
</div>
</body></html>
