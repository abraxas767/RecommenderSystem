<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00036" title="[36]"><a id="Page_36"></a></span></p>
<h2 class="nobreak" id="X">X.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Ek wag hom in my kamer waar ek woon</div>
<div class="verse indent0">Met smart, wat siekte seerder maak, as maat;</div>
<div class="verse indent0">Ek wag hom sonder haat,</div>
<div class="verse indent0">En sonder afguns, want ek weet my loon</div>
<div class="verse indent0">Sal hy betaal tot op die laaste toe;</div>
<div class="verse indent0">En hoe</div>
<div class="verse indent0">Sal loon my toekom—doodsloon wat ek win</div>
<div class="verse indent0">Deur harde lewenswerk, dag uit, dag in,</div>
<div class="verse indent0">En deur die bange nagte—as ek nie</div>
<div class="verse indent0">Vooruit akkoord gemaak het met sy mag</div>
<div class="verse indent0">Vir dit of dat?</div>
<div class="verse indent0">Is gans my siel van lig en lewe sat</div>
<div class="verse indent0">En smagtend na sy rus,</div>
<div class="verse indent0">Wat droomloos, ongestoor, my siel sal kus—</div>
<div class="verse indent0">Soos ’n groot, stil, swart seekoegat wat sag</div>
<div class="verse indent0">Die droë, dooie blare van die boom</div>
<div class="verse indent0">Wat oor die water droom,</div>
<div class="verse indent0">Op sy deur-wind-gerimpelde vlakte sus,</div>
<div class="verse indent0">Oneindig op en neer,</div>
<div class="verse indent0">Oneindig heen en weer,</div><span class="x-ebookmaker-pageno" id="pgepubid00037" title="[37]"><a id="Page_37"></a></span>
</div>
<div class="stanza">
<div class="verse indent0">Totdat die droë, dooie blare sink,</div>
<div class="verse indent0">Verrot, vergaan, vermink,</div>
<div class="verse indent0">Weg in die water, wat hul krag sal los</div>
<div class="verse indent0">Om krag opnuut te skenk aan struik en bos</div>
<div class="verse indent0">Wat deur die water nuwe lewe kry?</div>
<div class="verse indent0">Ook so met my.</div>
<div class="verse indent0">Die dood sal my beloning gun. Sy krag</div>
<div class="verse indent0">Sal myne insluk om daarvan te gee</div>
<div class="verse indent0">Hernude krag en onbereikb’re vree,</div>
<div class="verse indent0">Waarteen die donker van die swartste nag,</div>
<div class="verse indent0">Die sterkste vyand, en die stoutste vrees,</div>
<div class="verse indent0">Nie meer kan seëvier nie; en my gees</div>
<div class="verse indent0">Sal amen sê as eind’lik ek moet hoor</div>
<div class="verse indent0">Die oproep: „Dit is tyd! Kom, eer jou siel versmoor!”</div>
</div>
<div class="stanza">
<div class="verse indent0">Ek wag hom op die veld waar lente pryk</div>
<div class="verse indent0">In volle rykdom van verdubbelde groen;</div>
<div class="verse indent0">Waar koel die môre-wind die vlaktes soen,</div>
<div class="verse indent0">Voordat die blou bereik</div>
<div class="verse indent0">Sy dagtriomf van teerste malagiet,</div>
<div class="verse indent0">Waardeur die strale skiet</div>
<div class="verse indent0">Tot op die suiwer prag van blomme en gras.</div>
<div class="verse indent0">Dit was vir my—dit was</div>
<div class="verse indent0">’n Koningsland belaai met koningsprag.</div>
<div class="verse indent0">Die blye sonskyn en die louter lig</div>
<div class="verse indent0">Wat vlam op my gesig;</div><span class="x-ebookmaker-pageno" id="pgepubid00038" title="[38]"><a id="Page_38"></a></span>
<div class="verse indent0">Die liewe, wilde, opgesnuifde krag</div>
<div class="verse indent0">Van geure-wierook oor die hele vlei;</div>
<div class="verse indent0">Die ruik van heuning orals uitgesprei;</div>
<div class="verse indent0">Die argloos-weeld’rig lewe-worst’ling hier</div>
<div class="verse indent0">Waar alles hoogty vier;</div>
<div class="verse indent0">Die bor’lend-propvol kleurgevlekte glans</div>
<div class="verse indent0">Teen elke bult en krans,</div>
<div class="verse indent0">Was myne, myne! Wat my siel kon hou,</div>
<div class="verse indent0">Was vir my! En ek wou</div>
<div class="verse indent0">Dit alles herberg gee hier in my hart,</div>
<div class="verse indent0">In kamers toe nog net bewoon deur smart.</div>
<div class="verse indent0">Ek wou dit burgerreg verleen—</div>
<div class="verse indent0">Òf alles òf maar een</div>
<div class="verse indent0">Daarvan, sover ek kon; en dan tevrede</div>
<div class="verse indent0">Was ek met gister en met hede—</div>
<div class="verse indent0">Tevrede om te wag totdat hy sê:</div>
<div class="verse indent0">„Jy het genoeg geniet. Wat hierso lê,</div>
<div class="verse indent0">Is maar die skadu van wat ginds verrys.</div>
<div class="verse indent0">Ek sal jou wondere wys</div>
<div class="verse indent0">Waarby jou hede niks is. Kom met my</div>
<div class="verse indent0">En proe die rykdom wat jou siel hiernamaals kry.”</div>
</div>
<div class="stanza">
<div class="verse indent2">Ek wag hom waar nòg vrind nòg vyand vra</div>
<div class="verse indent0">My siel om liefde of liefdelose haat;</div>
<div class="verse indent0">Waar, wat ek ook moet dra—</div>
<div class="verse indent0">Òf haat òf liefde—, net maar woorde is</div>
<div class="verse indent0">Waarmee my hart nie twis</div><span class="x-ebookmaker-pageno" id="pgepubid00039" title="[39]"><a id="Page_39"></a></span>
<div class="verse indent0">Of oorlog maak nie, as van goed en kwaad</div>
<div class="verse indent0">Ek onbewus en onverskillig neem</div>
<div class="verse indent0">Wat ek as mens geregtig is te erf</div>
<div class="verse indent0">Van lewenslus voordat my siel versterf—</div>
<div class="verse indent0">Voordat, van vreug vervreem,</div>
<div class="verse indent0">Wat siel is in my sugtend, eensaam staan,</div>
<div class="verse indent0">En huiwerig vir ’n onheil onbekend</div>
<div class="verse indent0">Ver in ’n sterlose, onbegrensde nag,</div>
<div class="verse indent0">Waar kille koue slaan</div>
<div class="verse indent0">Teen my van elke kant waar ek my wend</div>
<div class="verse indent0">Om steun te vinde vir verstikte krag.</div>
<div class="verse indent0">Groet God, en gee die lewe wat verleng</div>
<div class="verse indent0">Word tot daar nie meer lewe is nie, prys</div>
<div class="verse indent0">Vir iets wat groter skyn—die gees wat meng</div>
<div class="verse indent0">Met elke gees, onskuldig, of bedek</div>
<div class="verse indent0">Met vuilnis wat die fierste roem bevlek,</div>
<div class="verse indent0">Tot liefde volle vergifnis eis.</div>
<div class="verse indent0">So wag ek hom totdat hy eenmaal wink</div>
<div class="verse indent0">En vrindelik, of met vyandskap, my hand</div>
<div class="verse indent0">In syne gryp, en, as my son versink,</div>
<div class="verse indent0">My wegruk na die veraf dodeland,</div>
<div class="verse indent0">En langs die pad my aflei waar voorheen</div>
<div class="verse indent0">Kind, koningskind, en koning, op sy tyd</div>
<div class="verse indent0">Gewandel het, en leen</div>
<div class="verse indent0">My sterkte as ek stap; en ek, gewy</div>
<div class="verse indent0">Aan hom, sal seën vinde as ek staan</div>
<div class="verse indent0">Omring deur algar wat voorheen gegaan,</div><span class="x-ebookmaker-pageno" id="pgepubid00040" title="[40]"><a id="Page_40"></a></span>
<div class="verse indent0">Voorheen geworstel het, en aan hom gee</div>
<div class="verse indent0">Alles wat hier op aard my siel ontroof van vree.</div>
</div>
<div class="stanza">
<div class="verse indent0">Ek wag hom waar die vreedsame gesin</div>
<div class="verse indent0">Sy dagelikse gang geduldig gaan;</div>
<div class="verse indent0">Waar huiselike vlyt en deugde win</div>
<div class="verse indent0">’n Vrede ruim genoeg vir een</div>
<div class="verse indent0">Wat wyer roem versmaad</div>
<div class="verse indent0">En bo oorwinning kies ’n vredeseën.</div>
<div class="verse indent0">En waar die liefde wat nòg woord nòg daad</div>
<div class="verse indent0">Verag om louter liefde te betoon</div>
<div class="verse indent0">Aan wat hy liefhet, woon.</div>
<div class="verse indent0">Hier voor die ope huisdeur, waar die wind</div>
<div class="verse indent0">Die vrolike weergalm bring</div>
<div class="verse indent0">Van veraf veldkanaries, bly-gesind,</div>
<div class="verse indent0">Wat met die klaaglied van die kwê-voël ming</div>
<div class="verse indent0">En met die dowwe gons wat brombye maak,</div>
<div class="verse indent0">Hier besig met hul taak</div>
<div class="verse indent0">Van blom tot blom, waar die seringboom strooi</div>
<div class="verse indent0">’n Bont tapyt die grond oor, en die hooi</div>
<div class="verse indent0">Sy heuninggeur die wêreld vrylik skink—</div>
<div class="verse indent0">Hier waar die sonskyn blink</div>
<div class="verse indent0">Op wasige druiwe wat die ou priëel</div>
<div class="verse indent0">Se rankende wynstokstamme jaarliks teel—</div>
<div class="verse indent0">Hier wag ek hom, vergrys, miskien, en lam,</div>
<div class="verse indent0">My lewensvonk verdoof, om nooit tot vlam</div><span class="x-ebookmaker-pageno" id="pgepubid00041" title="[41]"><a id="Page_41"></a></span>
<div class="verse indent0">Weer op te vlieg nie; of nog sterk en fris,</div>
<div class="verse indent0">Met liggaam en gees wat niks nie mis,</div>
<div class="verse indent0">Met planne vir die toekoms, fondamente</div>
<div class="verse indent0">Waarop paleise nog gebou moet word,</div>
<div class="verse indent0">Met liefde en genot nog uit op rente,</div>
<div class="verse indent0">En meer daarby, ryk as ’n man kan wees,</div>
<div class="verse indent0">Strydlustig, met die lendene omgord.</div>
<div class="verse indent0">Weet ek hy kom, of weet ek nie—dis een.</div>
<div class="verse indent0">Vir kennis of geen kennis, sal ek vrees?</div>
<div class="verse indent0">Vir iets wat welkom is, en wat as seën</div>
<div class="verse indent0">My voorkop kus as in die skemerlig</div>
<div class="verse indent0">Die Dood my eind’lik groet, gesig teen my gesig?</div>
</div>
</div>
</div>
</body></html>
