<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Oom Gert Vertel, by Dr. C. Louis Leipoldt.
    </title>
<link href="5247258054939268571_cover.jpg" id="id-6682933105404045335" rel="icon" type="image/x-cover"/><link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="poem"><div class="stanza">
<span class="i0">Nie maanlig meer, maar wolke orals rond;<br/>
</span>
<span class="i2">Die branders groot as berge; en die see<br/>
</span>
<span class="i4">Kook oor en raas; die hele lug is swart,<br/>
</span>
<span class="i0">Swart as 'n kool, of diepswart as die mond<br/>
</span>
<span class="i2">Van 'n spelonk by nag gesien; en hard<br/>
</span>
<span class="i4">Slaan teen die see die donder en raas mee.<br/>
</span>
</div><div class="stanza">
<span class="i0">Hier staan ek aan die strand, en om my woel<br/>
</span>
<span class="i2">See, donderslag en bliksem. Daar 's 'n lig,<br/>
</span>
<span class="i4">Dig by die rotse: dis 'n skip se vuur;<br/>
</span>
<span class="i0">Want op en neer dans hy daar—en ek voel,<br/>
</span>
<span class="i2">My hart het jammer vir die see se plig<br/>
</span>
<span class="i4">En vir die skip se prys: dis tog so duur!<br/>
</span>
</div><div class="stanza">
<span class="i0">Vanmôre was die see weer stil; die strand<br/>
</span>
<span class="i2">Gestrooi met seegras, maar met meer as gras;<br/>
</span>
<span class="i4">Want daar was een—hy het sy prys betaal,<br/>
</span>
<span class="i0">En lê bankrot en brandarm op die sand,<br/>
</span>
<span class="i2">Half met sy hand nog aan 'n houtblok vas—<br/>
</span>
<span class="i4">'n Lyk met ope oë, doodsbleek en vaal.<br/>
</span>
<span class="x-ebookmaker-pageno" title="[Pg 88]"><a id="Page_88" title="[Pg 88]"></a></span></div></div>
<h3 id="pgepubid00093">XVII.</h3>
<div class="poem"><div class="stanza">
<span class="i0">Dingaan, die Soeloe, was 'n duiwel:<br/>
</span>
<span class="i2">Handlanger van die hel was hy!<br/>
</span>
<span class="i0">Hy het ons mense hard geteister,<br/>
</span>
<span class="i2">Windmaker in sy dwinglandy.<br/>
</span>
</div><div class="stanza">
<span class="i0">Dingaan, die Soeloe, was 'n duiwel,<br/>
</span>
<span class="i2">Maar hy is lankal dood, en nou<br/>
</span>
<span class="i0">Het ons geen mens, wat ons kan teister—<br/>
</span>
<span class="i2">En tog sit ons nog in die rou!<br/>
</span>
</div></div>
<h3 id="pgepubid00094">XVIII.</h3>
<div class="poem"><div class="stanza">
<span class="i0">Klim op, klim op, met die slingerpad!<br/>
</span>
<span class="i2">Klim op, klim op, tot jy staan daar bo,<br/>
</span>
<span class="i0">Waar jy al ons land in 'n oomblik vat,<br/>
</span>
<span class="i2">Van die Suurveld af tot die kaal Karoo!<br/>
</span>
</div><div class="stanza">
<span class="i0">Klim op, klim op, langs die slingerpad!<br/>
</span>
<span class="i2">Klim op, tot jy bo-op staan; en kyk,<br/>
</span>
<span class="i0">Hoe mooi ons wêreld is! Dan weet<br/>
</span>
<span class="i2">Jou siel die waarheid—want jy is ryk!<br/>
</span>
</div></div>
<h3 id="pgepubid00095">XIX.</h3>
<div class="poem"><div class="stanza">
<span class="i0">Die see het juwele, robyne,<br/>
</span>
<span class="i2">So rooi as 'n korrel granaat;<br/>
</span>
<span class="i0">Die see het sy lyke, geraamtes,<br/>
</span>
<span class="i2">Van elke verdrinkte Janmaat.<br/>
</span>
</div><div class="stanza">
<span class="i0">Die see het sy skulpe, wat, mooier<br/>
</span>
<span class="i2">As ooit ook 'n mens dit kan maak,<br/>
</span>
<span class="i0">Daar pronk in paleise van seegras,<br/>
</span>
<span class="i2">Waar ewig die branders om kraak.<br/>
</span><span class="x-ebookmaker-pageno" title="[Pg 89]"><a id="Page_89" title="[Pg 89]"></a></span>
</div><div class="stanza">
<span class="i0">Die see het 'n hart: in die diepte—<br/>
</span>
<span class="i2">Waar selfs nie 'n kreef kan bestaan,<br/>
</span>
<span class="i0">Waar lewens nog laer as muggies<br/>
</span>
<span class="i2">Gebore word om te vergaan—<br/>
</span>
</div><div class="stanza">
<span class="i0">Daar setel sy siel, en dit uiter<br/>
</span>
<span class="i2">In elke verandring sy wil!<br/>
</span>
<span class="i0">Verslinger die rotse die branders,<br/>
</span>
<span class="i2">Die see sal daar nimmer van gril;<br/>
</span>
</div><div class="stanza">
<span class="i0">Want ewig en altyd onsterflik<br/>
</span>
<span class="i2">Is diep in die diepte sy krag,<br/>
</span>
<span class="i0">En laag in die land van sy lewe<br/>
</span>
<span class="i2">'n Siel, wat vir ewig kan wag.<br/>
</span>
</div></div>
<h3 id="pgepubid00096">XX.</h3>
<div class="poem"><div class="stanza">
<span class="i0">Die see is wild, die see is blind:<br/>
</span>
<span class="i2">Hy slaan so oor die rotse grof;<br/>
</span>
<span class="i2">Veraf nog dreun sy donder dof,<br/>
</span>
<span class="i0">En oor hom huil die noordewind.<br/>
</span>
</div><div class="stanza">
<span class="i0">Die wind is wild, die wind is kwaai:<br/>
</span>
<span class="i2">Hy gons die bome deur en breek<br/>
</span>
<span class="i2">Die takke van die stam, en steek<br/>
</span>
<span class="i0">Die haelbui aan met sy lawaai.<br/>
</span>
</div><div class="stanza">
<span class="i0">Die hael is wild, die hael is sterk;<br/>
</span>
<span class="i2">Hy maak die see se branders glad,<br/>
</span>
<span class="i2">En stamp die koringvelde plat,<br/>
</span>
<span class="i0">En breek die sekretaars se vlerk.<br/>
</span>
</div><div class="stanza">
<span class="i0">Nog wilder as die see en wind,<br/>
</span>
<span class="i2">Nog strammer as die haelstormsnood,<br/>
</span>
<span class="i2">Nog blinder as die drie—die Dood,<br/>
</span>
<span class="i0">Wat op jou voorkop sit, ou vrind!<br/>
</span>
<span class="x-ebookmaker-pageno" title="[Pg 90]"><a id="Page_90" title="[Pg 90]"></a></span></div></div>
<hr style="width: 35%;"/>
<h2 id="pgepubid00097"><a id="Die_Einde"></a>Die Einde.</h2>
<div class="poem"><div class="stanza">
<span class="i0">Gee vrede en rus vir ons almal, wat lam is van swerwe,<br/>
</span>
<span class="i0">Moed en geduld vir ons almal, wat bang is te sterwe;<br/>
</span>
<span class="i0">Gee vir ons hart soos in somer die sap vir die bome;<br/>
</span>
<span class="i0">Gee vir ons krag vir die werk en verstand vir die drome;<br/>
</span>
<span class="i0">Gee, dat ons lag, as die lewenslas druk op ons harte;<br/>
</span>
<span class="i0">Gee vir ons hoop in die donkerste nagte en smarte;<br/>
</span>
<span class="i0">Gee vrede en rus vir ons almal, wat lewe en erwe<br/>
</span>
<span class="i0">Smart en verdriet, met die reg om uiteindlik te sterwe.<br/>
</span>
<span class="i0">Gee vrede en rus; en ons vra nie iets anders, en luister<br/>
</span>
<span class="i0">Stil na die wind, wat so sag in ons ore kom fluister:<br/>
</span>
<span class="i5">"Moed, mense, hou moed!<br/>
</span>
<span class="i4">Die kwaad sal verander in goed:<br/>
</span>
<span class="i4">Die môrelig kom uit die duister."<br/>
</span>
</div></div>
<div class="padding">
<div class="bbox">
<p>BY ONS IS OOK TE KRY:</p>
<h2 id="pgepubid00098">DICHTERS UIT<br/>
ZUID-AFRIKA</h2>
<h3 id="pgepubid00099">BLOEMLEZING</h3>
<p class="center">uit de gedichten van</p>
<p class="center">
CELLIERS, TOTIUS, LEIPOLDT, MALHERBE,<br/>
JOUBERT, LANGENHOVEN, MARAIS,<br/>
KEET, WASSENAAR EN FAGAN.<br/>
</p>
<hr style="width: 5%;"/>
<p class="center">Saamgesteld door</p>
<p class="center"><big>Dr. E.C. PIENAAR B.A.</big></p>
<p class="center">MET INLEIDING EN WOORDVERKLARING.</p>
<hr style="width: 5%;"/>
<p class="center">DERDE HERSIENE DRUK.</p>
<hr style="width: 5%;"/>
<p class="center"><span class="u">PRYS EXTRA GEBIND 5/6 POSVRY.</span></p>
<p class="center">VRA VANDAG NOG 'N EKSEMPLAAR AAN DIE<br/>
UITGEWERS VAN HIERDIE BOEKIE.</p>
</div></div>
<div class="padding">
<div class="bbox" id="pgepubid00100">
<h2>NUWE BOEKE</h2>
<p class="center">By die uitgewers van hierdie boekie het die volgende nuwe uitgawes
verskyn:</p>
<h2 id="pgepubid00101">DANIE SE HOOP VERVUL</h2>
<p class="center">'n voorbeeld vir ons Afrikaanse seuns</p>
<p class="center">deur</p>
<p class="center"><big>Mevr. PHILIP OELOFSE.</big></p>
<p class="center">'n Ekstra boekie vir 'n geskenk.</p>
<p class="center"><b>3/9 posvry</b>.</p>
<hr style="width: 5%;"/>
<h2 id="pgepubid00102"><span class="smcap">Twee Rampe en Twee Gelukke</span></h2>
<p class="center">deur</p>
<p class="center"><big>Ds. J.H. KRUGER.</big></p>
<p class="center">Aan hierdie boek is die twede prys toegeken in die prysvraag,
uitgeskryf deur ons firma vir die beste werk in Afrikaans.</p>
<p class="center"><b>6/- posvry</b>.</p>
<hr style="width: 5%;"/>
<h2 id="pgepubid00103">HUIS EN VELD</h2>
<p class="center">deur</p>
<p class="center"><big>G.R. VON WIELLIGH.</big></p>
<p class="center"><b>5/6 posvry</b>.</p>
<p class="center">Die boeke van Meneer v. <span class="smcap">Wielligh</span> behoef geen aanbeveling nie.</p>
</div>
</div>
<div class="pgmonospaced"></div></body></html>
