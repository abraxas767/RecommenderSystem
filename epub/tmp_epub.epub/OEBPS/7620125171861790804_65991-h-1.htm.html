<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter" id="pgepubid00001">
<h2 class="nobreak" id="VOORWOORD">VOORWOORD.</h2>
</div>
<p>Vir ’n skrywer, maar veral vir ’n Afrikaanse skrywer,
in die tye wat ons belewe, is dit besonder aanmoedigend
en verblydend as hy ondervind dat ’n nuwe druk van sy
werk nodig is. Ek dank my landgenote vir die aanmoediging
en ondersteuning, en hoop dat „Martjie” by toeneming
sal bydra tot die doel wat ons beoog: opbou van
taal, kuns, nasionaliteit.</p>
<p>In hierdie twede uitgaaf het ek die spelreëls toegepas
wat goedgekeur en vasgestel is by die jongste sitting
van die „Zuid Afrikaanse Akadémie voor Taal, Letteren
en Kunst”.</p>
<p>Op ’n paar kleine wysiginge na, is die eintlike teks
onveranderd gebly.</p>
<p>Ter wille van maat en ritme, en alleen om die rede, het
sommige woorde afwykende vorme gekry, b.v. „ower”
in plaas van „oor”, „bowe” in plaas van „bo”, ens. Om
dieselfde rede is die dubbele ontkenning hier en daar
verwaarloos. Die woordjie „sig” het ek hier en daar nog
behou.</p>
<p>Ten slotte nog ’n enkel woordjie—van eie hand hierdie
keer—oor die aard en vorm van my werkie:</p>
<p>My bedoeling was ’n eenvoudige skildering te gee van
’n liefdesverhouding tussen ’n Afrikaanse meisie en jonkman
in Afrikaanse omgewing, ’n algemeen-menselike
tema op eie toneel opgevoer. Alle begeerte na avontuurlikheid
of ingewikkeldheid in die verhaal was dus uitgesluit.
Die inkleding, wat gebeurtenisse, natuurbeskrywing, ens.
betref, moes net voldoende wees om, teen passende agtergrond,
die hoofmotief duidelik te laat uitkom. Die vraag
is alleen in hoever ek geslaag is om hierin harmonie en
gesonde verhouding te bewaar.</p>
<p>’n Goeie roman huldig dieselfde beginsele, en werk dit
alleen breër uit.</p>
<p>Ek het ’n losse en onafhankelike vorm gekies, omdat
daar baie dinge gesê moet word, wat eenvoudige mededelinge
is, en net ondigterlike rymelary is as dit op strenge
maat en rym gesê word, terwyl poësie in <i>elke</i> vorm goed
uitgedruk kan word waar dit in ’n werk voorkom.</p>
<p>Hoewel die vorm los is, is dit darem nie ongebonde nie.
Die goeie leser sal dit dadelik sien, en die sangerigheid
en maatgang, wat ek bedoel het, tot hul reg laat kom.</p>
<p class="right">Die skrywer.</p>
<p><span class="smcap">Pretoria</span>, 20 Oktober 1915.</p>
<hr class="r15"/>
<p>Na verskyning van die Derde druk, in Januarie 1919,
laat ek bowestaande voorwoord ook vir hierdie vierde
druk geld. Die laaste spellingreëling deur die Suidafrikaanse
Akadémie goedgekeur in Januarie 1920, word
hier toegepas.</p>
<p class="right"><span class="smcap">Stellenbosch</span>, Junie 1920.</p>
</body></html>
