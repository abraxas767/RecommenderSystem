<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s36"><span class="x-ebookmaker-pageno" id="pgepubid00113" title="[Inhoud]"><a class="pginternal" href="4880508795349161123_61525-h-0.htm.html#xd29e450" title="Inhoud"></a></span><div class="divHead" id="pgepubid00114">
<h2 class="main">MUSIEK.</h2>
</div>
<div class="divBody">
<p class="first">Die musiekinstrumente van die Boesmans is die ’Kopo, ’Joum-’Joum, ’Kangan, en ’Goura
wat almal op die boog gebaseer is. Siedaar ’n tema vir ons Afrikaanse digters—om te
beskrywe die mooiklinkende klank van die singende snaar in die oor van die jagter
wat weer indring in sy siel as hy die aand by die vuur sit en sy maters vertel, miskien
nog in versmaat, van sy gelukkig jagtog. Onwillekeurig, onbewus gly sy hand na sy
boog, en onwillekeurig pluk-pluk hy aan die snaar, half uit bewondering vir die klank,
en half omdat die voel van die snaar en die klank van sy noot hom help om die jagtoneel
weer voor sy oë saam te stel.
</p>
<p>Hieruit is gebore die <span class="corr" id="xd29e1304" title="Bron: musiekinstrumnte">musiekinstrumente</span> van die Boesmans—’n stel boë wat elkeen ’n aparte noot weergee of ’n boog met drie
of vier snare; snare wat opgeblaas word, of gepluk of geslaan word, en miskien ook
met ’n strykstok aan ’t trille gesit. Vir klankvergroting is ’n die later instrumente
’n skilpaddop of ’n kalbas vasgemaak. Buiten die snaarinstrumente is daar die fluitjie,
die rommelpot of tamboer, en die Boesman-klokkies gewees. Laasgenoemde is uit gedroogde
springbok-ore of soiets <span class="x-ebookmaker-pageno" title="[68]"><a class="pginternal" href="4880508795349161123_61525-h-29.htm.html#pb68" id="pb68" title="68"></a></span>gemaak met klippies of saadjies daarin, en om die enkels van die danseres gedra.
</p>
<p>Verskillende poginge is al gemaak om die Boesman-musiek op te skrywe, maar deskundiges
sê dat dit nie met ons note molik is nie. Musiekkenners weet dat die ag note van ons
Europese toonleer willekeurig is, en buite vir die eerste en laaste note daar geen
egte wetenskaplike rede vir die aanneming van so ’n toonleer bestaan nie. In die musiek
van ander nasies, dus, tref ons dikwels die vaste bestaan van kwart-tone, en ander,
vir ons, uitheemse dinge. En dit is nie alleen onder minontwikkelde musikante nie;
selfs die Skotte wat lank moes musiek gespeel het voordat hulle die wonderlike en
wonderbare doedelsak ontwikkel het, gee bewys (as die skrywer hom nie misgis nie)
deur hul ouer volksliedere, van die bestaan van ’n toonleer met maar vyf note in plaas
van ons ag. So verskil ook die Boesman toonleer, maar die skrywer kan nog nie beskrywe
presies waar die verskil lê nie.
</p>
<p>Stow beweer, dat die Boesman onder al die inboorlinge die musikaalste aangelê is.
Dit is moeilik om te bewys, en moeilik om te glo, nog te meer as ’n mens hulle musiekinstrumente
vergelyk met die van die Bantoe; maar dat die digterlike skilders ook besiel is met
’n musikale gevoel wat tot in hul murg deurdring het, is duidelik uit die storie wat
Stow ons vertel. Dit is van twee ou Boesmans, man en vrou vir wie hy sy kopieë van
Boesman-skilderye gewys het.
</p>
<blockquote><div>
<p class="first">“Eindelik kom ons by die prente van ou danse. Ou ’Kou’ke roep dadelik uit, ‘dit, a,
dit was ’n pragdans, dit is die ’Ko’Ku-curra!’ Dit, sê sy, is uit die mode geraak
toe sy nog ’n dogter was, maar is altoos in die dae van haar ouma se ouma gedans.
‘Ek ken ‘dit, en ken die lied.’ En dadelik met haar kop en lyf aan ’t roere, begin
sy sing”——dan volg die musiek—“Terwyl ’Kou’ke die boonste reël sing, word die ou man
meer en meer aangeroer en hou aan, aan haar arm pluk, terwyl hy herhaal: ‘Moenie!
Moenie!’ Maar sy gaan maar deur; toe hy weer vreeslik treurig sê, ‘Moenie, moenie,
<span class="x-ebookmaker-pageno" id="pgepubid00115" title="[69]"><a class="pginternal" href="4880508795349161123_61525-h-29.htm.html#pb69" id="pb69" title="69"></a></span>die ou liedere sing nie, dit maak my hart te weemoedig’, maar sy wil nie luister nie,
en hou aan selfs met meer lewe as eers, asof die herinneringe uit die verlede haar
opgewonde maak, tot eindelik die ouman, nie meer in staat om sy gemoed te bedwing
nie, uitbars met die lied van die twede reël”, (d.w.s. van die aangehaalde musiek).
“Hul kyk na mekaar en was uiters gelukkig, die blik van die vrou was asof sy wou sê
‘A, ek dog dit sou jou omhaal!’ ’n Mens het nie verwag om ’n vertoning van sulke egte
gevoel te vinde onder mense nie wat beskou en behandel word as die ontembare, venynige
ongediertes wat die tot-die-dood-bestemde ras kamte is.”</p>
</div></blockquote><p>
</p>
</div>
</div>
</div></body></html>
