<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s26"><span class="x-ebookmaker-pageno" id="pgepubid00095" title="[Inhoud]"><a class="pginternal" href="4880508795349161123_61525-h-0.htm.html#xd29e379" title="Inhoud"></a></span><div class="divHead" id="pgepubid00096">
<h2 class="main">TAAL.</h2>
</div>
<div class="divBody">
<p class="first">Sy brein is maar klein, maar sy lyf ook; en sy brein, sy wilskrag hou hom gespanne
as hy opgewonde raak. Met hom, soos met ons kunstenare vandag, word ’n werk wat begin,
en afgewerk kan word, met ywer gepak, en klaargemaak; maar die nimmereindigende dagelikse
klein werkies wat die siel van ’n kunstenaar breek, kon die Boesman ook nie baasraak
nie, en daarvandaan die feit dat hul nie verder ontwikkel het nie. Brein, nieteenstaande
wat baie skrywers sê, had hulle bepaald. Dink maar byvoorbeeld aan hulle ontwikkeling
in hulle jagmetodes ens., wat hulle hier in Suidafrika moes uitgewerk het, afgesien
van die kennis wat hulle uit die Noorde saamgebring het. Ook lewer die Boesman bewys
van sy vermoë deur die gemaklike wyse waarop hy tale aanleer. Verskillende outoriteite
maak spesiaal melding hiervan, en een vertel van ’n Boesman wat buiten en behalwe
sy eie taal vlot Afrikaans praat, meer Engels ken as baie Boere, en sowat ses ander
Hottentot- en Bantoe-tale magtig is. Om hierdie punt te bespreek, sal ons ’n bietjie
te ver van ons onderwerp aflei. Ook die bespreking van hul taal is buiten die bevoegdheid
van die skrywer. Alle Afrikaners weet dat Boesman-taal, saam met Hottentot- en een
of twee Bantoe-tale die klappers besit, maar dat die Boesman taal meer het as die
ander. Die klappers is moeilik vir die Blanke om uit te spreek, ja selfs om die aparte
klappers vanmekaar te onderskei, en die moderne uitvindsel die praatmasien, probeer
nie eers om die klappers weer te gee nie! Mejuffrou Doris Bleek, een van die weinige
Blankes wat vandag nog kennis het van die Boesman-taal, het die skrywer ’n paar feite
meegedeel; onder ander, ook wat aantoon hoe die Boesman <span class="x-ebookmaker-pageno" id="pgepubid00097" title="[58]"><a class="pginternal" href="4880508795349161123_61525-h-25.htm.html#pb58" id="pb58" title="58"></a></span>aggee op die gang van ’n mens, vertel sy dat die Boesman byna tweemaal soveel werkwoorde
het vir verskillende maniere van loop, kruip, slinger ens.
</p>
<p>Maar terwyl ons die behandeling van die onderwerp van taal moet oorlaat aan die taalkundiges,
is daar een metode van gedagtewisseling wat die Boesman gebruik het, wat ons wel hier
kan bespreek, naamlik die seintaal. Dit is te verwag dat die Boesman ’n seintaal had.
Alle nasies of klasse wat met mekaar wil gesels waar daar te groot geraas is, of waar
daar nie mag gepraat word nie, het so iets. Die skooljong, die arbeiders in seker
fabrieke, die spoorwegwerkers ens., het almal hul eie seintaal. Die bewoner van “<i>flats</i>” in Napels kan lang besigheidsgesprekke met die groentesmouse onder in die straat
voer sonder om ’n woord uit te spreek. Die Grieke kon met gebare feitlik enige getal
merk of weergee. En wat vind ons in die geval van die Boesman? Ongelukkig maar min
besonderhede. Stow vertel dat hulle voor ’n strooptog die hele aanval in al sy besonderhede
bespreek, en alle moontlike uitslae bedink en ’n kode van seine uitwerk om mekaar
bekend te maak met die loop van sake gedurende die aanval. As dit so is, moet ons
verwag dat vir eenvoudigheid hulle, sover moontlik, gedurig dieselfde seine gebruik
het, en so ’n seintaal ontwikkel het. Campbell en ’n paar ander skrywers vertel vir
ons van enkele gebare. Bleek en Lloyd vertel dat as ’n man by ’n jag flouval, hy stof
opgooi as ’n teken dat hy hulp nodig het. Campbell vertel ook hoe hulle (d.w.s. onbekende
wilde Boesmans) nog een aand met vuurseine hom op die regte pad na water gehelp het.
Vergelyk ook die volgende twee uittreksels, een byna ’n eeu en ’n kwart oud van Lichtenstein,
dat ander nog geen ses maande gelede nie deur Reuter uit S.W. Afrika gesein:
</p>
<blockquote><div>
<p class="first">“Die Bosjesmanne het ’n onafgebroke kommunikasie met mekaar, so goed, dat hulle alles
weet wat in die land aangaan, nie alleen gouer nie; maar meer akkuraat as enige ander
nasie. Indiwiduele Bosjesmanne, sê hulle (d.w.s. die Betjoeanas) <span class="x-ebookmaker-pageno" id="pgepubid00098" title="[59]"><a class="pginternal" href="4880508795349161123_61525-h-25.htm.html#pb59" id="pb59" title="59"></a></span>kom ongewapend en alleen na hulle (Betjoeana) veewagters en smeek om kos, in terugbetaling
waarvoor hulle meedeel enige nuus wat hulle van wis.”</p>
</div></blockquote><p>
</p>
<p>Die twede uittreksel is uit een van Reuter se telegramme oor die geval van ’n seker
patrollie onder Kapt. Swemmer wat 160 myl van Grootfontein al hul kamele en al hul
water buiten een kameel en een bottel water kwytgeraak het.
</p>
<blockquote><div>
<p class="first">“Toe kom een van die geheimsinnige gebeurtenisse wat in die wilde Afrika gebeur. Op
een of ander wyse stuur die Boesmans die boodskap aan dat Kapt. Swemmer deur leeus
aangeval is, en met een kameel aankom en water nodig het. Die Boesmans op die grens
van Grootfontein ontvang die boodskap, en deel dit met die beamptes by Grootfontein
mee.….. Hoe die nuus vervoer is, bly onbekend. Boesman-bodes mag miskien die moeite
gedaan het om dit na Grootfontein te bring. Dit, dink die mense is nie baie waarskynlik
nie, en die ou Blanke-inwoners glo liewer dat die Boesman die groot primitiewe gawe
van telepatie besit.”</p>
</div></blockquote><p>
</p>
<p>En waaroor gesels die Boesman? Natuurlik oor sake wat binne of naby die grense van
sy kennis lê. Die Jonkvrou Augusta Uitenhaag de Mist het in 1802 baie kortaf die kennis
van die Boesman beskrywe. “Hy het kennis van niks,” skrywe sy, “as van gifpyle en
vuurmaak.” Dit is egter nie so nie, en buiten en behalwe sy kennis wat ons alreeds
ondersoek het, wil die skrywer ’n paar feite voorlê in verband met hulle kennis onder
die volgende hoofde: aardkunde, aardrykskunde, rekenkunde, dierkunde, geneeskunde,
plantkunde, sterrekunde, letterkunde, digkuns, toneelkuns, danskuns, musiekkuns, graveerkuns
en skilderkuns. In seker van genoemde indelinge van kennis, is hulle vordering groot
gewees, in ander weer, minder; maar afgesien van hulle kunste, was <span class="x-ebookmaker-pageno" id="pgepubid00099" title="[60]"><a class="pginternal" href="4880508795349161123_61525-h-25.htm.html#pb60" id="pb60" title="60"></a></span><span class="cut-in-left-note" id="s27">AARD­KUNDE<span class="corr" id="xd29e1185" title="Nie in die bron nie">.</span></span>hul almelewe prakties. So was dit ook met hul kennis van aardkunde. Die stowwe wat
hulle van wis, was die grondstowwe waaruit hulle hul verf gemaak het, waarvan hul
hulle pylkoppe gemaak het, en hulle bore; maar hulle het ook geweet wat vandag amper
’n verlore kuns is, d.w.s. hoe om die vuurklip te slaan om die verskillende werktuie
te maak; ook wis hul waar om vir water te soek en dit was vir hulle altoos al te mooi,
wanneer in die diens van die Blanke, om met hul kennis te pronk, en gou water te vind
na die Bantoe tevergeefs probeer het.
</p>
</div>
</div>
</div></body></html>
