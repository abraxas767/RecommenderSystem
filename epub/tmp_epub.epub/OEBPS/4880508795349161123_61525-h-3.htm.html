<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s03"><span class="x-ebookmaker-pageno" id="pgepubid00020" title="[Inhoud]"><a class="pginternal" href="4880508795349161123_61525-h-0.htm.html#xd29e216" title="Inhoud"></a></span><div class="divHead" id="pgepubid00021">
<h2 class="main">OORSPRONG VAN DIE BOESMAN.</h2>
</div>
<div class="divBody">
<p class="first">Sollas beweer dan dat die dwergies uit Europa gedruk is deur hoër rasse wat agternagekom
het, en dat die klein volk op dié manier na Suid-Afrika verdrewe is, maar hiermee
kan die skrywer hom nog nie vereenselwig nie, want uit reproduksies van Boesmantekeninge
in Noord-Afrika wat totdusver onder sy aandag gekom het, blyk dit dat die tekeninge
en skilderye, hoe verder suid, hoe beter word, alhoewel dit nog nie molik is om so
’n teorie op te stel nie. Maar as dit sou waar wees, sou dit bewys dat die oorspronklike
stam nog nie in kuns ten volle ontwikkel het voor hulle uitmekaar gegaan het nie;
met ander woorde, dat die <i>Aurignaciers</i> nie vaders nie, maar miskien ooms of neefs van die Boesmans is. Maar dit bly ook
moeilik om te verstaan hoe die <i>Aurignaciers</i> of “Franse Boesmans” onafhanklik van die Afrikaanse Boesmans, op kunsgebied, so gelyk
ontwikkel het.
</p>
<p></p>
<div class="figure fig01width" id="fig01"><span id="id-8685931141307563836">Fig. I.</span><p class="figureHead"><span class="ex">Fig.</span> I.</p>
<p class="first">A., B., en C., Beeldjies en basreliëfs deur Aurignaciers gemaak sowat 30,000 jaar
gelede. (na Dr. Sollas).
</p>
<p>D., Boesmantekening van Modderpoort, <abbr title="Oranje Vrystaat">O.V.S.</abbr> (na die Skrywer).
</p>
<p>Sien bds. <a class="pginternal" href="4880508795349161123_61525-h-2.htm.html#pb9">9</a>.</p>
</div><p>
</p>
<p>Volgens Theal, beweer Quatrefages, die beroemde <span class="x-ebookmaker-pageno" id="pgepubid00022" title="[12]"><a class="pginternal" href="4880508795349161123_61525-h-3.htm.html#pb12" id="pb12" title="12"></a></span>Franse antropoloog, in sy werk oor die Dwergies, dat dié volk (die Boesman inbegrepe)
uit Suid-Asië kom; dat hul daarvandaan ooswaarts na Japan, en weswaarts na Afrika
oor die Bab-el-Mandeb-seeëngte en die Aden-golf getrek het. As die bewering reg is,
sou die Franse, Asiatiese en Afrikaanse Boesmans, as ’t ware neefs van mekaar wees;
maar die laaste woorde hieroor het nog nie geval nie, en die skrywer het nog nie genoeg
in die saak ingegaan om een of ander van die deskundiges se teorië te kan aanneem
nie.
</p>
<p>Hoe dit ook al mag wees, “Boesmantekeninge” (d.w.s. tekeninge van primitiewe volke
wat na die tekeninge van Boesmans lyk) is gevind nie alleen oor die hele Unie van
Suid-Afrika en Basoetoeland nie, maar ook in Suid-Algerië, in die Sahara noord, oos,
en suid van Mursuk, suid van Oran, in Morokko, ens.<a class="noteref pginternal" href="4880508795349161123_61525-h-3.htm.html#xd29e558" id="xd29e558src">1</a>
</p>
<p>Dat die Boesman gevoel het dat hy aan ’n ou, ou ras behoort, is bewys deur ’n storie
wat Campbell die sendeling vertel. As Campbell die Boesmans kon raad gee, was hy in
sy skik, en hy beveel ook eenkeer vir Houkay, ’n Boesmankaptein, aan, om ’n jong kameelperd
te vang, en dit te dresseer, sodat hy dit as ’n jagperd kon gebruik. “Nee,” sê Houkay,
“my voorvaders het met die oerkameelperd saamgespeel; as hulle die dier geleer het,
sou ek dit ook doen, maar nou het hul te sterk geword.”
</p>
<p>Van die ou voor-historiese tyd tot die witman na Suid-Afrika gekom het, weet ons maar
min van die Boesman af.
</p>
<p>Sollas praat van gebakte kleibeelde van vrouens, soos Boesmanmeide, van voor-dinastiese
tye wat in Egipte gevind is. Theal en ander skrywers haal ook aan wat Plinius en Herodotus
oor die Troglodiete skrywe: dat hul dwergies is, in grotte woon, en nie praat nie,
maar soos vlermuise of kalkoene kwaak. Ook sou die Egiptiese konings enige van die
dwergies laat kom het van die land ten suide van Egipte om voor hulle te dans. Dit
moet dan <span class="x-ebookmaker-pageno" id="pgepubid00023" title="[13]"><a class="pginternal" href="4880508795349161123_61525-h-3.htm.html#pb13" id="pb13" title="13"></a></span>bewys dat die Boesman in daardie dae nog nie deur die Bantoe verdrywe was nie; maar
ook hier moet ons voorsigtig wees want die beroemde Duitse professor Friederich Ratzel
gebruik dieselfde aanhaling uit Herodotus om die hedendaagse mense van Tibboeland
te beskrywe.
</p>
<p>Wat ook die waarheid is, bly een ding seker, naamlik dat die Boesmans in Suid-Afrika
was voor die Hottentot, en voor die Bantoe; maar of hul die eerste mense in Suid-Afrika
was, en soos Fitsimons in sy “<span xml:lang="en">Monkeyfolk of South Africa</span>” grappig beweer, die land van die bobejane afgeneem het, is seer twyfelagtig. Gelukkig
is dit vir ons doel nie van veel belang nie. Soos Theal neerlê, sou dit onmolik gewees
het vir die Boesman wat ongetwyfeld uit die Noorde kom, om sy pad deur die sterker
rasse te veg, en ons kan dus seker wees dat die Boesman voor die Bantoe hier in ons
land aangekom het. Die naam “Baroa” (d.w.s<span class="corr" id="xd29e578" title="Nie in die bron nie">.</span> die mense van die suide), wat die Basoetoes vir die Boesmans gebruik, is ook ’n bewys
hiervan.
</p>
</div>
<div class="footnotes">
<hr class="fnsep"/>
<div class="footnote-body">
<p class="footnote"><span class="label"><a class="noteref pginternal" href="4880508795349161123_61525-h-3.htm.html#xd29e558src" id="xd29e558">1</a></span> Sien <a class="pginternal" href="4880508795349161123_61525-h-4.htm.html#fig02">Fig. II</a> en <a class="pginternal" href="4880508795349161123_61525-h-8.htm.html#fig03">III</a>. <a class="fnarrow pginternal" href="4880508795349161123_61525-h-3.htm.html#xd29e558src">↑</a></p>
</div>
</div>
</div>
</div></body></html>
