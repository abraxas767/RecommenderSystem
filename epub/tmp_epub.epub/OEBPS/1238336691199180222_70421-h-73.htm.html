<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00158" title="[158]"><a id="Page_158"></a></span></p>
<h2 class="nobreak" id="LXIX">LXIX.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Die vlag wat eenmaal oor ons was,</div>
<div class="verse indent2">Is nou nie meer ons vlag:</div>
<div class="verse indent0">Verskroei verlede maand se gras—</div>
<div class="verse indent2">Daar ’s nuwe groen wat wag.</div>
</div>
<div class="stanza">
<div class="verse indent0">Die Spinnekop se wimpels stroom</div>
<div class="verse indent2">Daar waar die seewind waai;</div>
<div class="verse indent0">Die ou nag met sy donker droom</div>
<div class="verse indent2">Het tot die lig gedraai.</div>
</div>
<div class="stanza">
<div class="verse indent0">Rooi, wit en blou en kruise drie—</div>
<div class="verse indent2">Dis niks vir ons vandag!</div>
<div class="verse indent0">Net maar herinnering wat ons nie</div>
<div class="verse indent2">Wil ruil vir wat ons wag.</div>
</div>
<div class="stanza">
<div class="verse indent0">Sint-Joors, Sint-Andries en die Ier</div>
<div class="verse indent2">Is niks vir my en jou!</div>
<div class="verse indent0">Kom saam ’n nuwe feesdag vier,</div>
<div class="verse indent2">’n Nuwe vlag ontvou.</div><span class="x-ebookmaker-pageno" id="pgepubid00159" title="[159]"><a id="Page_159"></a></span>
</div>
<div class="stanza">
<div class="verse indent0">Die groen van wat God om ons rond</div>
<div class="verse indent2">Gesaai het wêreldwyd,</div>
<div class="verse indent0">Die tint wat hier tapyt die grond</div>
<div class="verse indent2">Deur al die somertyd—</div>
</div>
<div class="stanza">
<div class="verse indent0">Laat dit ons eerste vlagkleur wees:</div>
<div class="verse indent2">Die groen wat Hoop voorspel,</div>
<div class="verse indent0">Wat voorbeeld is van al die gees</div>
<div class="verse indent2">Wat nimmer tart nòg kwel.</div>
</div>
<div class="stanza">
<div class="verse indent0">En rooi, die kleur van lewensbloed—</div>
<div class="verse indent2">Laat dit as twede pryk,</div>
<div class="verse indent0">Herinnering aan die Heldemoed</div>
<div class="verse indent2">Wat land en volk verryk.</div>
</div>
<div class="stanza">
<div class="verse indent0">Die derde blou, die donkerblou</div>
<div class="verse indent2">Wat berg en laagland verf,</div>
<div class="verse indent0">Tot teken ons geslag bly Trou</div>
<div class="verse indent2">Aan wat ons eind’lik erf.</div>
</div>
<div class="stanza">
<div class="verse indent0">As laaste kies die witste wit—</div>
<div class="verse indent2">Die kleur van Reinste goed—,</div>
<div class="verse indent0">En vleg dit same in gelid</div>
<div class="verse indent2">Met groen en blou en bloed.</div><span class="x-ebookmaker-pageno" id="pgepubid00160" title="[160]"><a id="Page_160"></a></span>
</div>
<div class="stanza">
<div class="verse indent0">Die kleur van Hoop, die kleur van Trou,</div>
<div class="verse indent2">Die kleur van lewensbloed,</div>
<div class="verse indent0">Die spierwit Reinheid wat behou</div>
<div class="verse indent2">Die krag van Heldemoed—</div>
</div>
<div class="stanza">
<div class="verse indent0">Meng al dié vier en maak vandag</div>
<div class="verse indent2">’n Vierkleur-vlag daarmee—</div>
<div class="verse indent0">’n Nuwe vlag, ’n reine vlag,</div>
<div class="verse indent2">Vir vryheid en vir vree!</div>
</div>
</div>
</div>
</body></html>
