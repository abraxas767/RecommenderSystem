<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Boesman-Stories: Deel III. Die Boesman self, sy sedes, gewoontes en bekwaamhede</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Gideon Retief von Wielligh (1859–1932)" name="author"/>
<link href="5581231292449510179_d3cover.jpg" id="id-7374541945027500386" rel="icon" type="image/x-cover"/>
<meta content="Gideon Retief von Wielligh (1859–1932)" name="DC.Creator"/>
<meta content="Boesman-Stories: Deel III. Die Boesman self, sy sedes, gewoontes en bekwaamhede" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="San (African people) -- Folklore" name="DC:Subject"/>
<meta content="Tales -- Africa, Southern" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.33 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="ch72"><span class="pageNum">[<a class="pginternal" href="330045445424065662_63998-h-0.htm.html#xd30e354">Inhoud</a>]</span><div class="divHead" id="pgepubid00023">
<h2 class="label">No. 72.</h2>
<h2 class="main">As nood die Boesmans druk.</h2>
</div>
<div class="divBody">
<p class="first notice"><i>OPMERKINGS:—Hier gee ons ’n paar voorbeelde hoe ver nood iemand kan drywe.</i>
</p>
<p>Die boesman, as kind van die woestyn, het ’n harde stryd teen wilde diere, vyande,
honger en dors. Selfverdediging is die eerste wet van bestaan. En daar is so baie
maniere van selfverdediging.
</p>
<p>Ons het al vertel hoe Boesmans soms hulle kinders vir kos verruil. Dit is nie alleen
om hulle lewe te red nie, maar ook dié van hulle kinders.
</p>
<p>Maar hoe maak hul met hulle swak ou volk wat nie meer met jag kan meedoen nie as die
nood hul dryf om te trek—ja, na ’n veraf geleë streek te trek?
</p>
<p>Hieromtrent het ons informasie ingewin van mnr. W. A. van Zyl, Klein-Breipaal, Boesmanland.
Dit deel hy ons mee: “Die wilde Boesmans het drie maniere om van hulle ou volk ontslae
te raak as die nood hul erg druk, sodat hul verplig word om die streek te verlaat.
</p>
<p>“Die eerste manier is om ’n kliphok om die swakke en oue van dae te pak. Daarin plaas
hul dan kos en water om vir ’n geruime tyd te dien. Dan trek hul weg en laat die ou
persoon verder aan sy eie lot oor. Die kliphok, wat hoog en sterk gepak is, is natuurlik
bedoel om die ou skepsel <span class="pageNum" id="pb164">[<a class="pginternal" href="330045445424065662_63998-h-22.htm.html#pb164">164</a>]</span>teen verskeur van wilde gedierte te beskerm. As hy binne-in veilig is, dan word hy
van die vrees en angste gespaar om deur wilde diere wreed gedood en opgevreet te word.
</p>
<p>“Die twede manier is: Hulle grawe ’n diep ronde gat regaf—natuurlik waar geen klippe
te vinde is nie—, plaas die ou daarin, en ook kos en water, maar dan vir ’n kort tyd.
As hul dan nie weer terugkom voor hy dood is nie, dan smeer die meide hulle hare vol
verf met vet gemeng. Hulle neem dan klein klippies en gooi dié rondom sy lyf in die
gat totdat hy hom nie meer kan roer nie en daar vassit; dan verlaat hul die plek,
om nie na die graf terug te kom nie. Die ou kan hom dus nie roer nie en moet so van
ellende sterwe.
</p>
<p>“Die derde manier is: As hul op trek is en een van die oues beswyk van ouderdom of
dors, dan maak hul ’n langwerpige hol plek in die grond, lê gras daarin en plaas die
ou daarop: daar moet hy lê tot hy dood is—nou is daar geen kos of water om aan hom
agter te laat nie.”
</p>
<p>Tot so ver het mnr. Van Zyl ons vertel.
</p>
<p>In ieder geval waar hul hulle oues agterlaat, is ons deur Boesmans verseker geword
dat hul altyd ’n kliphok, waar klippe te vinde is, en ’n doring-heining, waar doring-bosse
te vinde is, pak, om die agtergeblewene teen verskeuring deur roofdiere te beskerm.
</p>
<p>Dit alles lyk wreed; maar ’n Boesman het ons die vraag self gestel: “Sal baas die
hart hê om jou eie pa of ma <span class="pageNum" id="pb165">[<a class="pginternal" href="330045445424065662_63998-h-22.htm.html#pb165">165</a>]</span>koelbloedig te vermoor as daar net liefde en nie rusie is nie? Wat help dit om agter
by hulle te bly? Dan sterf ons met vrou en kinders almal tesame—en wat word dan van
die Boesman-nasie?”
</p>
<p>Omtrent wat rein en onrein is, bestaan by volkere groot verskil. Ons eet b.v. skaap-
of beesboutvleis, snoek, hase, vark, ens., terwyl ’n Jood dit as onrein ag. Ons eet
mossels, klipkous, maar nie seekat nie, terwyl die suidelike nasies van Europa seekat
eet omdat dit aan die skulpsoort behoort. Ons eet ystervark, wat ’n knaagdier is,
maar verfoei muise, wat ook knaagdiere is. Ons eet nie perde en haaie nie, terwyl
dit in Europa wel geëet word. Ons eet nie kruipende diere nie, maar wel skilpaaie.
Ons eet nie paddas nie, en in Frankryk is dit ’n lekkerny. En so kan ons nog baie
goed opnoem, b.v. dat Kaffers vis as onrein beskou, maar hulle sal ’n jakkals eet.
Baie mense wil nie wild eet nie of dit moet ’n luggie hê.
</p>
<p>Nou, die Boesman steur hom aan niemand nie—hy eet wat voorkom, soos vleis, vis, muise,
paddas, slange, akkedisse, skilpaaie, wurms en vleis, of dit vars of oud is, miere
en alles—as dit net nie doodmaak nie. Hy gaan dus met almal saam. Want die honger
en dors van die woestyn het hom daartoe gedwing—net soos ons in die geskiedenis lees
dat as ’n bemuurde stad beleg is om die bevolking uit te honger, dan het die mense
net alles geëet en gedrink wat ’n Boesman eet en drink. Maar as hy goeie kos kry,
bepaal hy hom meer daarby as tot die ander, <span class="pageNum" id="pb166">[<a class="pginternal" href="330045445424065662_63998-h-22.htm.html#pb166">166</a>]</span>en beskou dan b.v. slakke en paddas in dieselfde lig as die Franse.
</p>
<p>Deurdat ’n stomp pyl—soos dié van ’n Boesman—nie deur die dik vel van groot wil kan
boor nie, is die Boesman verplig om met gifpyle te skiet. Maar hoeveel lewens van
hulle het dit gekos voor hul die kuns goed verstaan het om te weet watter gif te gebruik
en hoe om dit te gebruik? Die nood het hom dus tot gif gedrywe.
<span class="pageNum" id="pb169">[<a class="pginternal" href="330045445424065662_63998-h-22.htm.html#pb169">169</a>]</span></p>
</div>
</div>
</div></body></html>
