<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00036" title="[35]"><a id="Page_35"></a></span></p>
<div class="figcenter" style="width: 500px;">
<span id="id-5749311451271374999"></span>
</div>
<h2 class="nobreak" id="VII">VII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Smôrens is oom Koot</div>
<div class="verse indent0">van almal in die huis die eerste op,</div>
<div class="verse indent0">gebruik sy koffie en sy brood</div>
<div class="verse indent0">en hou al vroeg die opsig by die werk.</div>
<div class="verse indent0">En met tant’ Mieta ook</div>
<div class="verse indent0">is ’t baie maal nie anders nie.</div>
<div class="verse indent0">En so is ’t al die reël elke dag</div>
<div class="verse indent0">dat Roelof aan die tafel smôrens net</div>
<div class="verse indent0">vir Martjie nog ontmoet,</div>
<div class="verse indent0">om hom by d’ete te bedien.</div>
<div class="verse indent0">Die plig laat sy haar welgeval</div>
<div class="verse indent0">as vir ’n broer,</div>
<div class="verse indent0">want as ’n kind van hul gesin</div>
<div class="verse indent0">word Roelf behandel.</div>
<div class="verse indent0">Bekoring het so’n broerskap wel vir haar,</div>
<div class="verse indent0">sy kan nie stry nie,</div>
<div class="verse indent0">nee, sy kan heelt’mal nie ontveins</div>
<div class="verse indent0">dat daardie klein kwartiertjie elke dag,</div><span class="x-ebookmaker-pageno" id="pgepubid00037" title="[36]"><a id="Page_36"></a></span>
<div class="verse indent0">aan d’oggend-dis met hom,</div>
<div class="verse indent0">die skoonste oënblik is van d’hele dag,</div>
<div class="verse indent0">verlangend sien sy daarna uit,</div>
<div class="verse indent0">te meer omdat sy nou genoeg besef</div>
<div class="verse indent0">dat nooit welvoeglikheid se heiligdom</div>
<div class="verse indent0">van hom gevaar te dugte het,</div>
<div class="verse indent0">as hul sig spelend op die rande waag</div>
<div class="verse indent0">van hartstog en gevoelens</div>
<div class="verse indent0">steeds aan jonge harte eie.</div>
</div>
<div class="stanza">
<div class="verse indent0">Skud die Wysheid met sy hoof</div>
<div class="verse indent0">as hy so’n spel aanskou?</div>
<div class="verse indent0">Wel moontlik, ja,</div>
<div class="verse indent0">maar sonder ’n glimlag op sy lippe</div>
<div class="verse indent0">seker nooit.</div>
</div>
<div class="stanza">
<div class="verse indent0">„Martjie, ’n stukkie brood,”</div>
<div class="verse indent0">vra Roelf</div>
<div class="verse indent0">Sy skuif die bakkie aan.</div>
<div class="verse indent0">Hy sê al dankie, want hy het gedink</div>
<div class="verse indent0">’n snytjie te kan neem.</div>
<div class="verse indent0">Maar al-meteens trek sy dit weer terug,</div>
<div class="verse indent0">en gryp hy met sy hand</div>
<div class="verse indent0">die tafeldoek.</div>
<div class="verse indent0">En as die bakkie stadig nog ’n keer</div>
<div class="verse indent0">word aangeskuiwe</div>
<div class="verse indent0">gryp hy snel haar blanke pols,</div>
<div class="verse indent0">dat sy hom nie ’n twede keer kan fop,</div>
<div class="verse indent0">—sy vingers drukkend in haar weke vlees—</div>
<div class="verse indent0">maar plots’ling laat hy los,</div><span class="x-ebookmaker-pageno" id="pgepubid00038" title="[37]"><a id="Page_37"></a></span>
<div class="verse indent0">hoewel daar niemand is wat kyk</div>
<div class="verse indent0">en vestig op sy bord sy oë weer</div>
<div class="verse indent0">asof hy iets gedaan het wat</div>
<div class="verse indent0">hy nie mog doen nie.</div>
</div>
<div class="stanza">
<div class="verse indent0">Haar môre-kleed is rose-rooi van kleur,</div>
<div class="verse indent0">nie knellend om haar lede nie,</div>
<div class="verse indent0">maar volgend tog die ronding—vol en buigsaam;</div>
<div class="verse indent0">mollig, en tot d’elleboog ontbloot,</div>
<div class="verse indent0">haar arme,</div>
<div class="verse indent0">in die moue wyd en oop.</div>
<div class="verse indent0">Op d’adem van die rose, fris bedoud,</div>
<div class="verse indent0">kom deur die ope venster uit die tuin</div>
<div class="verse indent0">die skone môre;</div>
<div class="verse indent0">maar dis net of slegs aan haar</div>
<div class="verse indent0">die môre sy aroma het ontleen</div>
<div class="verse indent0">wat d’hele kamer vul,</div>
<div class="verse indent0">en ná-geur nog</div>
<div class="verse indent0">as sy dit lank al het verlaat.</div>
</div>
</div>
</div>
</body></html>
