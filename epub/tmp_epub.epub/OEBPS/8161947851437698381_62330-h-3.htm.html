<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Boesman-Stories: Deel I. Mitologie en legendes</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Gideon Retief von Wielligh (1859–1932)" name="author"/>
<link href="8790662350734968002_d1front.jpg" id="id-3941963098126725525" rel="icon" type="image/x-cover"/>
<meta content="Gideon Retief von Wielligh (1859–1932)" name="DC.Creator"/>
<meta content="Boesman-Stories: Deel I. Mitologie en legendes" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="ch3"><span class="x-ebookmaker-pageno" id="pgepubid00029" title="[Inhoud]"><a class="pginternal" href="8161947851437698381_62330-h-0.htm.html#xd29e188" title="Inhoud"></a></span><div class="divHead" id="pgepubid00030">
<h2 class="label">No. 3.</h2>
<h2 class="main">Die Berge is die oudste Dogter.</h2>
</div>
<div class="divBody">
<p class="first notice"><i>OPMERKINGS:—In hierdie Storie word ons vertel omtrent die ontstaan van Berge. Die
verteller het die oudste suster altijd</i> <span class="sc">’Kou</span> <i>genoem, wat berg in die Boesmantaal beteken</i>.
</p>
<p><span class="sc">’Kou</span>, die oudste Dogter, en haar man, die seun van die Hotnotsgod, het vir hulle hutte
van bossies gemaak en daarin gewoon. Sij het nooit die snoer van Skilpaddoppies van
haar hals afgehaal nie; so was daar baie Skilpaaie, en sij kon net soveel vang om
te eet as sij wil. Sij word toe so gek na Skilpadvleis dat sij glad geen lus vir ander
kos krij nie—sij wou net Skilpadvleis eet en niks anders nie.
</p>
<p>Maar ’n Skilpad is ’n diertjie wat stadig loop en lui is—so het <span class="sc">’Kou</span> ook stadig en lui geword. As sij vir haarself gaan Skilpaaie daar nabij in die veld
haal, dan neem dit amper die hele dag vir haar om die kort entjie daarheen en terug
af te stap. Sij doen toe niks meer vir haar man en kind nie. Die man het eers met
haar daaroor geraas en toe geslaan; maar hij kon net so goed met ’n Skilpad, of die
klippies wat in die Skilpaddoppies was, geraas het. Die man moes toe voortaan maar
alles self alleen doen—ja, hij moes selfs gaan om vir haar Skilpaaie te vang.
</p>
<p>Hij het altijd gaan jag en veldkos gaan haal, waarvan hij en die kind gelewe het;
want hulle twee wou nie Skilpadvleis alleen eet nie, uit vrees dat hulle ook net so
lui as <span class="sc">’Kou</span> sou word.
<span class="x-ebookmaker-pageno" title="[20]"><a class="pginternal" href="8161947851437698381_62330-h-3.htm.html#pb20" id="pb20" title="20"></a></span></p>
<p>Een dag was die man weg veld-toe om te gaan jag, toe kom daar ’n Bobiaan en vra aan
die kind, waar sij ma is, want hij wil die riempie hê waarmee die Skilpaddoppies om
haar nek ingesnoer is.
</p>
<p>Die kind wou nie vertel waar sij ma is nie, so sê die Bobiaan aan die kind dat hij
daardie riempie wil hê, want dit was gemaak van die vel van sij broer, en sê dat hij
die volgende dag weer sou kom en dan sou hij die riempie van <span class="sc">’Kou</span> haar nek met geweld kom afpluk.
</p>
<p>Toe die man thuis kom, vertel die kind aan hom hoe brutaal die Bobiaan was, en smeek
sij pa om tog die ander dag nie veld-toe te gaan nie, maar thuis te blij.
</p>
<p>Die volgende dag kom die Bobiaan net soos hij gesê het, en hij herhaal sij eis; dog
die man grijp na sij pijl en boog en dreig om die Bobiaan te skiet as hij nie op die
daad weggaan nie.
</p>
<p>Die Bobiaan, wat ook een van die ougeslag se mense was, sê dat hij sal loop, maar
waarskuw <span class="sc">’Kou</span> dat hij die volgende dag met ’n kommando van sij broers sou kom om die riempie te
haal, en dan sal hulle die hutte meteens flenters breek. Daarop stap hij brom-brom
weg.
</p>
<p>Die man gaan toe gouw veld-toe om kos in die huis te bring en hij maak hom gereed
vir die aanval op die volgende dag.
</p>
<p>Net soos hij gesê het, kom die Bobiaan die volgende dag met ’n groot geselskap van
sij famielie.
</p>
<p></p>
<div class="figure d1p021width"><span id="id-2567161379994356144"></span></div><p>
</p>
<p>Die Hotnotsgod, die vader van die man, sit die speletjies bedaard aan te kijk. Hij
verander die man, wat sij seun is, in ’n groot Voël, en die kind verander hij in die
<span class="x-ebookmaker-pageno" id="pgepubid00031" title="[23]"><a class="pginternal" href="8161947851437698381_62330-h-3.htm.html#pb23" id="pb23" title="23"></a></span>Weerklank, of Echo. Die Voël vlie op en maak ’n groot wind met sij vlerke, sodat daar
’n dik stof kom en die Weerklank maak ’n groot geraas. Toe die Voël in die rondte
warrel, ontstaan daar ’n vreeslike warrelwind, wat klippers en stukke hout rondsmijt.
Hier krij ’n Bobiaan ’n slag met ’n klip teen die kop, daar ’n ander ’n houw met ’n
stuk hout, en die sand en stof dwarrel so verskriklik in die oë van die Bobiane dat
hulle verplig was om uitmekaar te spat en op vlug te gaan. In hulle vlug, daar vér
vandaan, roep hulle uit: “Wag maar, ons sal <span class="sc">’Kou</span> nooit met rus laat nie—op haar graf sal ons rondstap en die klippe daarvan sal ons
gedurig omkrap en omrol.” Maar in ieder geval stap hulle skel-skel voort.
</p>
<p>Maar <span class="sc">’Kou</span> het bij die dag luier en luier geword: sij raak toe in slaap, en sij slaap, slaap,
slaap tot vandag toe nog. Sij het in haar slaap in ’n groot berg verander, om nooit
weer wakker te word nie.
</p>
<p>Toe die Bobiane sien hoe <span class="sc">’Kou</span> in berge verander het, was hulle net blij, en uit weerwraak gaan hulle daar op die
berge rinkink; want hulle het <span class="sc">’Kou</span> mos gesweer dat hul haar graf nie met rus sou laat nie en het haar voorspel dat hulle
die klippe van haar graf gedurig sou omkeer en rondrol. En hulle maak vandag nog so
en sal so maak tot solank as daar nog ’n Bobiaan te vinde is om klippe om te rol.
</p>
<p><span class="sc">’Kou</span>, die berge, is nie dood nie, maar rus in ’n ewige slaap.
<span class="x-ebookmaker-pageno" title="[27]"><a class="pginternal" href="8161947851437698381_62330-h-3.htm.html#pb27" id="pb27" title="27"></a></span></p>
</div>
</div>
</div></body></html>
