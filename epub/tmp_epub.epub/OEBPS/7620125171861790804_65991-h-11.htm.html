<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00047" title="[46]"><a id="Page_46"></a></span></p>
<div class="figcenter" style="width: 500px;">
<span id="id-2701263260542112950"></span>
</div>
<h2 class="nobreak" id="X">X.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Lyk dit of die lot of noodlot soms</div>
<div class="verse indent0">nog dralend rond-tas na die plan</div>
<div class="verse indent0">van ons bestemming,</div>
<div class="verse indent0">is eenkeer d’eerste stoot gegee,</div>
<div class="verse indent0">dan volg die twede dikwels gou daarná:</div>
</div>
<div class="stanza">
<div class="verse indent0">„Maar wat is dit met julle twee van-aand?”</div>
<div class="verse indent0">Dis ou tant’ Mieta wat dit vra</div>
<div class="verse indent0">want Martjie en Sannie is van-aand</div>
<div class="verse indent0">nie in te hou nie.</div>
<div class="verse indent0">Martjie voel ’n opgewondenheid</div>
<div class="verse indent0">wat prikk’lend haar van hoek tot kante jaag:</div>
<div class="verse indent0">opbruisend woel ’n lewe in haar bloed</div>
<div class="verse indent0">soos sy nog nooit geken het nie,</div>
<div class="verse indent0">asof sy ’n lus gevoel</div>
<div class="verse indent0">om alles met haar hande aan te gryp</div>
<div class="verse indent0">—te frommel deur mekaar,</div>
<div class="verse indent0">en roekeloos</div><span class="x-ebookmaker-pageno" id="pgepubid00048" title="[47]"><a id="Page_47"></a></span>
<div class="verse indent0">die bande af te gooi van selfbedwang.</div>
<div class="verse indent0">Hul fluister met mekaar ondeuënd, die twee,</div>
<div class="verse indent0">en nou en dan kom uit die ver kombuis</div>
<div class="verse indent0">’n lagbui onbedaarlik;</div>
<div class="verse indent0">ja, dis wel bewys</div>
<div class="verse indent0">dat iets gebrou word wat met sorg</div>
<div class="verse indent0">vir Roelf bedek word</div>
<div class="verse indent0">en hom nie</div>
<div class="verse indent0">veel goeds voorspel.</div>
</div>
<div class="stanza">
<div class="verse indent0">Die awend-ete staan op tafel klaar</div>
<div class="verse indent0">en almal neem hul plaas.</div>
<div class="verse indent0">Martjie deel die pannekoeke uit</div>
<div class="verse indent0">en gee die borde rond aan tafel.</div>
<div class="verse indent0">Sy en Sannie kan met moeite</div>
<div class="verse indent0">hul lag bedwing</div>
<div class="verse indent0">—dis anders wel gewoonte, as die twee</div>
<div class="verse indent0">eers reg op stryk is.</div>
<div class="verse indent0">Roelof, nes die ander, het alreeds</div>
<div class="verse indent0">sy pankoek opgerol,</div>
<div class="verse indent0">’n stukkie afgesny en opgehap;</div>
<div class="verse indent0">maar ’t lyk of hy nie vorder nie:</div>
<div class="verse indent0">hy kou en kou</div>
<div class="verse indent0">en skuif die happie met sy tong</div>
<div class="verse indent0">van links na regs</div>
<div class="verse indent0">en weer terug....</div>
<div class="verse indent0">Hy buk sy hoof, om op sy bord</div>
<div class="verse indent0">sy pannekoek noukeurig te beskou.</div>
<div class="verse indent0">En, nes ’n stortvloed wat ’n dam verbreek,</div>
<div class="verse indent0">wat nie meer uit kan hou nie,</div><span class="x-ebookmaker-pageno" id="pgepubid00049" title="[48]"><a id="Page_48"></a></span>
<div class="verse indent0">bars nou Martjie en Sannie al-meteens</div>
<div class="verse indent0">in tomeloos geskater los:</div>
<div class="verse indent0">in Roelofs pannekoek het hul</div>
<div class="verse indent0">’n ronde lap van linne ingebak!</div>
<div class="verse indent0">Hy lag met hulle hart’lik saam</div>
<div class="verse indent0">en moet beken</div>
<div class="verse indent0">dat hul hom goed het beet geneem.</div>
</div>
<div class="stanza">
<div class="verse indent0">Oom Kootjie sê: „Maar hoor,</div>
<div class="verse indent0">„jul jonkmans van vandag is darem swak,</div>
<div class="verse indent0">„in my dae moes ’n nooi dit tog probeer</div>
<div class="verse indent0">„om my so’n streek te speel,—</div>
<div class="verse indent0">„so waar het sy ’n soen gekry!”</div>
</div>
<div class="stanza">
<div class="verse indent0">Van menigeen, wat aars’lend nog ontbeer,</div>
<div class="verse indent0">maak so’n woord meteens ’n held:</div>
<div class="verse indent0">Gevaarlik is die lig wat plotseling</div>
<div class="verse indent0">aan Roelofs oog ontskiet,</div>
<div class="verse indent0">’n oënblik weifel hy,</div>
<div class="verse indent0">maar voordat iemand regtig weet</div>
<div class="verse indent0">wat nou gebeur,</div>
<div class="verse indent0">is hy reeds agter Sannies stoel,</div>
<div class="verse indent0">sy arm geslae om haar hoof,</div>
<div class="verse indent0">en op haar wang gee hy ’n ferme soen!</div>
<div class="verse indent0">Martjie is opgespring,</div>
<div class="verse indent0">en na die deur slaan sy op vlug!</div>
<div class="verse indent0">Maar ou oom Koot is klaar, en met sy arm</div>
<div class="verse indent0">keer hy haar voor;</div>
<div class="verse indent0">’n oënblik nog, en Roelf het haar gepak,</div>
<div class="verse indent0">haar arme in sy sterke greep geklem</div><span class="x-ebookmaker-pageno" id="pgepubid00050" title="[49]"><a id="Page_49"></a></span>
<div class="verse indent0">en magteloos,</div>
<div class="verse indent0">en op haar frisse lippe, rood en vol,</div>
<div class="verse indent0">druk hy ’n soen!</div>
</div>
<div class="stanza">
<div class="verse indent0">Albei het die slagveld nou ontvlug</div>
<div class="verse indent0">en Roelf het baas gebly.</div>
<div class="verse indent0">Hy neem sy stoel weer in</div>
<div class="verse indent0">—oor eie kordaatheid baie verbaas,</div>
<div class="verse indent0">bedremmeld en terneergeslae</div>
<div class="verse indent0">nou dat hy</div>
<div class="verse indent0">bemerk hoe ver hy is gegaan.</div>
<div class="verse indent0">Goedkeurend klop oom Kootjie op sy skouer:</div>
<div class="verse indent0">„Roelfie, ’t het my altyd maar gelyk</div>
<div class="verse indent0">„of jy te stadig is,</div>
<div class="verse indent0">„maar nou het ek gesien dat jy</div>
<div class="verse indent0">„gesny is uit die ou soort hout—</div>
<div class="verse indent0">„dis reg so, man!”</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">As Martjie weer die ander môre vroeg</div>
<div class="verse indent0">die eetsaal binne kom</div>
<div class="verse indent0">vind sy vir Roelf reeds daar</div>
<div class="verse indent0">en yw’rig besig:</div>
<div class="verse indent0">naas sy bord</div>
<div class="verse indent0">het hy ’n stuk papier,</div>
<div class="verse indent0">en teken iets met potlood daarop aan,</div>
<div class="verse indent0">so besig dat hy selfs nie merk</div>
<div class="verse indent0">hoe sy die kamer binnekom,</div>
<div class="verse indent0">—of sou hy maar so maak?</div><span class="x-ebookmaker-pageno" id="pgepubid00051" title="[50]"><a id="Page_50"></a></span>
<div class="verse indent0">Dis net of sy ’n skok gevoel</div>
<div class="verse indent0">en op die drumpel</div>
<div class="verse indent0">moet bly staan:</div>
<div class="verse indent0">wat! is dan in hom,</div>
<div class="verse indent0">sinds wat daar gister het gebeur,</div>
<div class="verse indent0">so gansegaar en niks verander nie?!</div>
<div class="verse indent0">„Môre ou sus,” sê hy meteens,</div>
<div class="verse indent0">as sy reeds reg-oor hom</div>
<div class="verse indent0">haar stoel geneem het,</div>
<div class="verse indent0">maar van sy skrywe kyk hy nog nie op</div>
<div class="verse indent0">en bly nog so ’n rukkie spraak’loos sit.</div>
</div>
<div class="stanza">
<div class="verse indent0">Met snelle handbeweging</div>
<div class="verse indent0">skuif hy nou</div>
<div class="verse indent0">papier en potlood weg</div>
<div class="verse indent0">en kyk haar in haar oë aan:</div>
<div class="verse indent0">„Ou sus, maar waarom kry ek dan</div>
<div class="verse indent0">„van-môre glad geen koppie koffie nie?”</div>
<div class="verse indent0">Martjie voel ’n rukkie in haar asem,</div>
<div class="verse indent0">snel-verleë is haar laggie</div>
<div class="verse indent0">as sy moet gewaar</div>
<div class="verse indent0">dat sy eers nou</div>
<div class="verse indent0">haar tafel-plig gedenk.</div>
<div class="verse indent0">Sy gryp die koffiekan</div>
<div class="verse indent0">en skink sy koppie vol;</div>
<div class="verse indent0">en dis vir haar ’n baie groot verligting</div>
<div class="verse indent0">as sy sien</div>
<div class="verse indent0">dat hy met brood en boter</div>
<div class="verse indent0">besig is</div>
<div class="verse indent0">en nie die blossie merk</div><span class="x-ebookmaker-pageno" id="pgepubid00052" title="[51]"><a id="Page_51"></a></span>
<div class="verse indent0">wat op haar wange vlugtig vlam;—</div>
<div class="verse indent0">maar half het sy ’n gedagte dat hy dit</div>
<div class="verse indent0">ekspres nie wil gewaar.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Hoewel hy openhartig is en vrolik</div>
<div class="verse indent0">bly hy maar vir haar</div>
<div class="verse indent0">’n raadsel:</div>
<div class="verse indent0">hoofskuddend, by homselwe,</div>
<div class="verse indent0">of pratend, as daar niemand by is nie,</div>
<div class="verse indent0">en somtyds stil in diep gepeins.</div>
<div class="verse indent0">Maar gou is altyd weer</div>
<div class="verse indent0">die skaad’wee weg</div>
<div class="verse indent0">en is hy weer homselwe,</div>
<div class="verse indent0">meestetyds vóor iemand iets kan merk.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Martjie is haarself nie meer,</div>
<div class="verse indent0">sy voel haar op ’n weg gestoot</div>
<div class="verse indent0">waar sy nie meer op kan terugkeer nie.</div>
<div class="verse indent0">Vergeefs is elke dag haar moeite</div>
<div class="verse indent0">om, in praat en doen,</div>
<div class="verse indent0">vir Roelf dieselfde weer te wees soos vroeër.</div>
</div>
<div class="stanza">
<div class="verse indent0">Ja, maar as sy aan haar selwe vra</div>
<div class="verse indent0">op watter tyd die „vroeër” terug moet sien</div>
<div class="verse indent0">dan weet sy nie,</div>
<div class="verse indent0">want duid’lik is dit tog vir haar</div><span class="x-ebookmaker-pageno" id="pgepubid00053" title="[52]"><a id="Page_52"></a></span>
<div class="verse indent0">dat reeds die eerste keer</div>
<div class="verse indent0">van hul ontmoeting</div>
<div class="verse indent0">sy al reeds nie meer</div>
<div class="verse indent0">haarselwe het gevoel.</div>
<div class="verse indent0">Maar nou moet sy daarby nog ondervind</div>
<div class="verse indent0">hoe sy ook tot haar ouers en haar vrinde</div>
<div class="verse indent0">en tot haar werk geworde is</div>
<div class="verse indent0">soos een wat vreemd is.</div>
<div class="verse indent0">Wonderlik is in ons lewe, ja,</div>
<div class="verse indent0">die kérings-punte, as ons moet gewaar</div>
<div class="verse indent0">dat so meteens ’n nuwe siel</div>
<div class="verse indent0">die leisels het geneem</div>
<div class="verse indent0">van al ons dinke en gevoel,</div>
<div class="verse indent0">en ons op duiselhoogte het geplaas</div>
<div class="verse indent0">van saligheid,</div>
<div class="verse indent0">vanwaar ons oog sig plots’ling kan verbeel</div>
<div class="verse indent0">in d’afgrond van die smart te kyk.</div>
</div>
</div>
</div>
</body></html>
