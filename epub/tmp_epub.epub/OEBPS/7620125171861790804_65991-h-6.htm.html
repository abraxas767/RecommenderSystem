<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00029" title="[28]"><a id="Page_28"></a></span></p>
<div class="figcenter" style="width: 500px;">
<span id="id-4424975489959933512"></span>
</div>
<h2 class="nobreak" id="V">V.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Oom Kootjie, jeugdig nog van hart,</div>
<div class="verse indent0">en elke dag aan Roelof meer geheg,</div>
<div class="verse indent0">het lank al reeds gesê:</div>
<div class="verse indent0">„kyk Roelfie, op die dag,</div>
<div class="verse indent0">„as ek jou eind’lik hier op Uitkyk het,</div>
<div class="verse indent0">„haal ek ’n bottel ou-wyn uit</div>
<div class="verse indent0">„en drink ons jou gesondheid almal saam.”</div>
<div class="verse indent0">Oom Kootjie wil sy woord nou hou,</div>
<div class="verse indent0">en ’t tref ook net vandag</div>
<div class="verse indent0">dat ou neef Kasper en sy vrou</div>
<div class="verse indent0">op Uitkyk aan sal ry,</div>
<div class="verse indent0">—vir ou tant’ Mieta nog ’n rede meer</div>
<div class="verse indent0">die glans van hulle fesie te verhoog</div>
<div class="verse indent0">met tert en koeke</div>
<div class="verse indent0">vars en geurend uit die oond.</div>
<div class="verse indent0">’n Tafeltjie staan buite reeds gedek,</div>
<div class="verse indent0">neef Kasper en sy vrou word daar ontvang.</div>
<div class="verse indent0">Wat sou ’t met Martjie wees?</div><span class="x-ebookmaker-pageno" id="pgepubid00030" title="[29]"><a id="Page_29"></a></span>
<div class="verse indent0">Sy staan gekleed en klaar</div>
<div class="verse indent0">om uit te gaan,</div>
<div class="verse indent0">en sal vandag</div>
<div class="verse indent0">nie daar wees by die klompie nie:</div>
<div class="verse indent0">Ja, gist’r-awend het sy nie</div>
<div class="verse indent0">in slaap geval</div>
<div class="verse indent0">eer sy ’n middel had bedag</div>
<div class="verse indent0">om haar besluit teen Roelf</div>
<div class="verse indent0">gevolg te gee:</div>
<div class="verse indent0">in plaas van ook sy welkoms-fees</div>
<div class="verse indent0">met vrolik-lief gesiggie by te woon,</div>
<div class="verse indent0">sal sy verklaar</div>
<div class="verse indent0">op boodskap te moet gaan</div>
<div class="verse indent0">wat nie meer uitgestel kan word.</div>
<div class="verse indent0">Maar nou sy reeds het opgemerk</div>
<div class="verse indent0">hoe hy vir haar</div>
<div class="verse indent0">dieselfde is as elke dag,</div>
<div class="verse indent0">en daardie handdruk van gist’r-aand</div>
<div class="verse indent0">vergete het</div>
<div class="verse indent0">of heelt’mal nie beskou</div>
<div class="verse indent0">as blyk van soet geheim wat sy aan hom</div>
<div class="verse indent0">in stilte het vertrou,</div>
<div class="verse indent0">nou voel sy grote lus, haar plan</div>
<div class="verse indent0">van uitgaan te laat vaar</div>
<div class="verse indent0">en daar te bly, by hom.</div>
</div>
<div class="stanza">
<div class="verse indent0">Sou ’t blydskap wees omdat sy haar</div>
<div class="verse indent0">in hom vergis het;</div>
<div class="verse indent0">of sou dit wees dat sy maar net gevoel:</div>
<div class="verse indent0">natuurdrang van haar meisieshart</div><span class="x-ebookmaker-pageno" id="pgepubid00031" title="[30]"><a id="Page_30"></a></span>
<div class="verse indent0">gerus ’n vryer teuël te kan gee</div>
<div class="verse indent0">waar geen gevaar bestaan</div>
<div class="verse indent0">dat hy die hele hand sal neem</div>
<div class="verse indent0">as net ’n vinger hom word aangebied?</div>
<div class="verse indent0">Maar dis al tyd</div>
<div class="verse indent0">dat sy moet gaan,</div>
<div class="verse indent0">haar klein komedie moet sy nou</div>
<div class="verse indent0">ten einde speel.</div>
<div class="verse indent0">Dis ander dae nooit gebruik by haar</div>
<div class="verse indent0">’n hand te gee,</div>
<div class="verse indent0">as sy so heen en weer op boodskap gaan,</div>
<div class="verse indent0">maar, vir ’n grap sou sy dit net</div>
<div class="verse indent0">vandag wil doen,</div>
<div class="verse indent0">ja, skynbaar vir ’n grap</div>
<div class="verse indent0">maar eintlik wel</div>
<div class="verse indent0">om Roelof ook ’n beurt te gee</div>
<div class="verse indent0">haar hand in syne vas te hou.</div>
<div class="verse indent0">Plots’ling kry hy nou</div>
<div class="verse indent0">gedagte weer</div>
<div class="verse indent0">aan Martjies groet gist’r-aand,</div>
<div class="verse indent0">en op sy beurt hou hy haar hand</div>
<div class="verse indent0">in syne nou gevang</div>
<div class="verse indent0">terwyl hy laggend sê:</div>
<div class="verse indent0">„Nee wag, jy ’s al te haastig,</div>
<div class="verse indent0">„laat ek hul nou eers vertel:</div>
<div class="verse indent0">„Tante, pas maar op vir Martjie, hoor,</div>
<div class="verse indent0">„wat sy makeer gaan bowe my verstand,</div>
<div class="verse indent0">„daar ’s muis-nes in haar kop....”</div>
<div class="verse indent0">En daar word die hele storie van gist’r-aand</div>
<div class="verse indent0">vertel.</div><span class="x-ebookmaker-pageno" id="pgepubid00032" title="[31]"><a id="Page_31"></a></span>
<div class="verse indent0">Sy ruk haar handjie los uit syne</div>
<div class="verse indent0">en haas haar stap</div>
<div class="verse indent0">om weg te kom.</div>
</div>
<div class="stanza">
<div class="verse indent0">Ja, soet geheim, voorwaar!</div>
<div class="verse indent0">Hoe kon sy tog van hom ooit so iets dink?</div>
<div class="verse indent0">Dáar word dit aan die laglus prys gegee</div>
<div class="verse indent0">van almal saam!</div>
<div class="verse indent0">Sy voel dat haar gewete suiwer is,</div>
<div class="verse indent0">maar waarom dan voel sy soos een</div>
<div class="verse indent0">wat heelt’mal is verslae?</div>
<div class="verse indent0">„Dis duid’lik,” sê sy by haarselwe,</div>
<div class="verse indent0">„hier moet anders word te werk gegaan....”</div>
<div class="verse indent0">Te werk gegaan!? Hoe kom sy tog</div>
<div class="verse indent0">aan so’n gedagte;</div>
<div class="verse indent0">wat is dan haar doel</div>
<div class="verse indent0">waar sy na streef,</div>
<div class="verse indent0">of syne, wat sy moet verydel?</div>
<div class="verse indent0">Nee, sy vind op al die vrae</div>
<div class="verse indent0">geen antwoord nie;</div>
<div class="verse indent0">en elke dag word sy haarselwe nou</div>
<div class="verse indent0">tot raadsel, meer en meer.</div>
<div class="verse indent0">Hoe klugtig was haar swaar bewapening,</div>
<div class="verse indent0">waar nooit ’n aanval was te vrees</div>
<div class="verse indent0">.... en moontlik ook geen vrees sou wek!</div>
</div>
</div>
</div>
</body></html>
