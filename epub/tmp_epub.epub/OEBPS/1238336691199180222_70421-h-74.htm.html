<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00161" title="[161]"><a id="Page_161"></a></span></p>
<h2 class="nobreak" id="LXX">LXX.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Ek kyk deur skadu-lane na die dae wat nog sal wees,</div>
<div class="verse indent0">En my oë is vol met trane, en my siel is siek van vrees.</div>
<div class="verse indent0">Ek sien ’n veld vol lyke; ek hoor ’n donder dreun—</div>
<div class="verse indent0">Die arme teen die ryke, wat worstel, stoei en steun.</div>
<div class="verse indent0">Die goud wink oor die velde, die sonskyn laat hom glim;</div>
<div class="verse indent0">Wat afstam van die helde, verdwaal en volg ’n skim.</div>
<div class="verse indent0">Die wit-gevlerkte engel soek angstig na ’n skuil</div>
<div class="verse indent0">Deur swarte rawe omsingel, wat tier en kraai en huil;</div>
<div class="verse indent0">Die reuse van die aarde met salwende woord bedrieg;</div>
<div class="verse indent0">En waarheid ken geen waarde waar elkeen veins en lieg;</div>
<div class="verse indent0">Geregtigheid belaster en onreg opgekraam,</div>
<div class="verse indent0">En ridderplig verbaster onder ’n nuwe naam.</div>
<div class="verse indent0">Ek sien in broedertwiste ’n trotse huis verdeel,</div>
<div class="verse indent0">En snode heidenliste waarmee die mensdom speel;</div>
<div class="verse indent0">Verraad en ontrou wemel, en mense-trou is weg,</div>
<div class="verse indent0">En elkeen roep die hemel getuie dat hy veg</div>
<div class="verse indent0">Vir reinste, skoonste doele, vir vryheid, God en land,</div>
<div class="verse indent0">As in die modderpoele hy worstel met verstand.</div><span class="x-ebookmaker-pageno" id="pgepubid00162" title="[162]"><a id="Page_162"></a></span>
<div class="verse indent0">Die sterre skyn in vrede en kyk op aarde neer,</div>
<div class="verse indent0">Die woelige ou Verlede sien laggend alles weer—</div>
<div class="verse indent0">Sy skande en sy smarte, sy haat van mens teen mens,</div>
<div class="verse indent0">Sy boos-besielde harte vol wreedheid onbegrens.</div>
<div class="verse indent0">Ek sien die land in puine, die volk van vreug gespeen,</div>
<div class="verse indent0">Lang grafte op die duine waar sag die seewind ween,</div>
<div class="verse indent0">Die koningvelde gragte, die veld ’n Golgotha,</div>
<div class="verse indent0">Onmenselike kragte wat offerande vra.</div>
</div>
</div>
</div>
</body></html>
