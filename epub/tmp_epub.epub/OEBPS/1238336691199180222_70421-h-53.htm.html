<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00123" title="[123]"><a id="Page_123"></a></span></p>
<h2 class="nobreak" id="XLIX">XLIX.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Son, wat rooi die ooste welkom bied,</div>
<div class="verse indent0">Groet met laaiende strale wat jy sien—</div>
<div class="verse indent0">Pyn-gemartelde lyke bont bevlek</div>
<div class="verse indent0">Met ’n rooier kleur as môrerooi;</div>
<div class="verse indent0">Styf-wit hande met verrekte spiere,</div>
<div class="verse indent0">Glas-verstyfde oë ewig blind.</div>
<div class="verse indent0">Son, wat in ’n kermisgloed van kleure</div>
<div class="verse indent0">Heel die wêreld wek tot lewe hier,</div>
<div class="verse indent0">Groet met silwer, rooi en perlemoenskyn</div>
<div class="verse indent0">Elke mart’laar hier op Golgotha.</div>
<div class="verse indent0">Gee jou lig wat luisterryk eenmaal lyke,</div>
<div class="verse indent0">Helde-lyke, elders kon bestraal;</div>
<div class="verse indent0">Gee jou warmte, strelend soos die sagte</div>
<div class="verse indent0">Liefdevolle handdruk van ’n kind,</div>
<div class="verse indent0">Sag om hier die laaste plig van liefde</div>
<div class="verse indent0">Uit te voer voordat die duister kom.</div>
</div>
<div class="stanza">
<div class="verse indent0">Sê vir die winde wat die wêreld plat waai,</div>
<div class="verse indent0">Sê vir die sterre wat die hemel steun,</div>
<div class="verse indent0">Sê vir die vaste rotse van die aarde</div>
<div class="verse indent0">Waar nag en dag die wêreld onder kreun,</div><span class="x-ebookmaker-pageno" id="pgepubid00124" title="[124]"><a id="Page_124"></a></span>
<div class="verse indent0">Sê vir die lug wat blou is,</div>
<div class="verse indent0">Die see wat groen en wit is,</div>
<div class="verse indent0">Die verste eilande wat palm-versier</div>
<div class="verse indent0">Oor stil en oor onstuimige waters pronk,</div>
<div class="verse indent0">Sê vir die noord- en suidpool met hul ys,</div>
<div class="verse indent0">Die oerwoud-bosse om die ewenaar—</div>
<div class="verse indent0">Sê vir hul algar dat hul weet die waarheid,</div>
<div class="verse indent0">En dat hul rou dra vir ons heldedood.</div>
</div>
</div>
</div>
</body></html>
