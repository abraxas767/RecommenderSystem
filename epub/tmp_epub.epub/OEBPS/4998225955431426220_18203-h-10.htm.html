<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Die Prosa Van Die Twede Afrikaanse Beweging, by Pieter Cornelis Schoonees
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><h3 id="pgepubid00329">§ 3. Adv. C.J. Langenhoven.</h3>
<h4 id="pgepubid00330">(Sagmoedige Neelsie).</h4>
<h4>Sonde met die Bure, (1921).</h4>
<p>"Die ou wêreld is nou so treurig donker.... Om my dan self 'n bietjie op
te beur—en as ek dit kan regkry, menige ander arme drommel ook wat
altemit teen dieselfde versoeking moet stry om nie maar gedurig
miesrabel te voel nie ... (het) ek hierdie noukeurige en onverbloemde
verslaggie geskryf van 'n baie gelukkige vakansieplan...." (p. 1-2). Die
ou wêreld het té treurig geword, en daarom sit Langenhoven die hele
werskaf onderstebo neer. Sy bure het hom versondig en nou sê hy: Ek maak
soos <span class="g">ek</span> lekker kry en kom julle nog verder met my lol, dan koggel
ek julle almal uit! Dit is so ongeveer die stemming waarin Neelsie
geskryf het.</p>
<p>Sy vrou wou haar nie laat vermaak deur die weelderige leefwyse van haar
bure nie—dit was in die dae van Oudtshoorn se volstruisgloria. Sy het
aan hom gekarring en al sy besware "doodgealmiskie". Hy koop "'n
afgeleefde tremwa" in die Kaap, en toe agtien osse die soort strandhuis
nie kon trek nie, verower hy op 'n sirkusvendusie die olifant, Herrie.
Dwars deur die dorp gaan die tog, Olifantsrivier op. Almal wat hom
lastig val raak lelik gepier. Die burgemeester is eerste aan die pen en
sy bemoeisug gee Neelsie 'n kans om sy ergernis oor belastingkwellings
te lug. Op Stolsvlakte raak die pad versper deur die slingerende
gevaarte en van weerskante word die verkeer opgedam. Maar Herrie
verwilder die spul met sy gesnork deur 'n motorbeuel. So ver as Neelsie
gaan versondig hy sy bure—maar hulle het mos eerste begin te lol! En hy
slaan nog geld uit hulle ergernis ook om vir Engela, sy dogter se
<span class="x-ebookmaker-pageno" id="pgepubid00331" title="[Pg 240]"><a id="Page_240" title="[Pg 240]"></a></span>
numodiese klere te betaal! Dit word 'n wraakneming van 'n getergde man.
Die magistraat, Afdelingsraad en geregtelike mag agtervolg hom, maar
moet met hangende pootjies en skoongewaste koppe stamp-stamp huistoe ry
oor 'n omgeploegde pad. In Meiringspoort vind hy eindelik rus—vir 'n
tydlank ten minste. Daar raak hy aan filosofeer oor "al die nietige ou
mensies op aarde" (p. 61) en die wondere van die skepping. Maar die
lekker rooipit perskes, wat gedienstige jongkêrels vir Engela aandra,
laat hom uitvaar teen die nuwe soorte, wat allerhande plae in die land
gebring 't. En 'n stapel koerante maak hom briesend! Vroutjie peuter aan
hom oor sy ongeselligheid en as gevolg praat hy die arme dominee skoon
dronk van pure gasvryheid. Met 'n groot reent raak die kos skaars, maar
die jongkêrels knoop al De Rust se kabeltoue aan mekaar om oor die
kranse van dertienhonderd voet nuwe voorraad en ... Engela se beste
vryer af te hys!</p>
<p>Een van die afdrifsels op die rivier is 'n dronk Hotnot, wat onder die
sing van "God save the King" op 'n stomp afdryf! "Ons het later gehoor
dat hy deur Oudtshoorn se distrik met Olifantsrivier af is, al singende
"Rule Britannia". En die laaste berigte wat van hom bekend is, is dat hy
onder Gouritzrivier se brug deur is see-toe met die laaste van sy drie
liedere. Dit was "Home Fires" (p. 93). Kostelike ironie!</p>
<p>Oom Hendrik kom ook aangespoel om 'n goeie spook-storie te vertel. En
met sy vasgereende bure kom Neelsie gelukkig so goed klaar, dat selfs
die arm-blanke-vraagstuk aan sy geselligheid geen afbreuk doen nie.
Engela is ook in die skik met haar uit die lug gevalle vryer en die hele
wêreld kom so stadig aan weer reg.</p>
<p>Skaars is die pad egter rybaar of die "sondesoekery" begint weer. Twee
deputasies kom Neelsie vra om hom verkiesbaar te stel, Prins Albert vir
die volksraad en Oudtshoorn vir die stadsraad. Prins Albert hoop om op
die manier sy paaie ongeploeg te hou en Oudtshoorn sê: "Ons wil hê jy
moet so vas wees in die dorp dat jy nooit weer daar uitkom nie" (p.
118). Dit is die laaste, maar glad nie die enigste klap wat Sagmoedige
Neelsie aan sy eieliefde gee nie. Die <span class="x-ebookmaker-pageno" id="pgepubid00332" title="[Pg 241]"><a id="Page_241" title="[Pg 241]"></a></span>
"sagmoedigheid" van hom is sommer
bossies. Juis die manier waarop hy daarmee omspring, sy koddige pogings
om kastig eie vernaamheid te handhaaf en homself te rehabiliteer is een
van die besgeslaagde humoristiese trekke. "Neelsie, ons bring jou De
Rust se groete. Jy weet hoe lief ons jou het. Moenie laat daar iets
tussen ons kom nie.... Bly op Oudtshoorn.... En die beswaar het ek
gewaardeer.... En tot vandag toe het daardie mense my nog lief. Ek moet
darem maar 'n goeie man wees" (p. 46).</p>
<p>Komieklike verdraaiings, woordspelings en paradokse, die eienaardige
nuanse wat hy in geestige maar ook in die eenvoudigste opmerkings
lê—dit is 'n paar middels wat gebruik word. "Soos die ou spreekwoord
tog sê, as 'n mens dom is moet jy slim wees." (p. 6); tafelpote "moet
glo op een of ander manier ongelyk wees om gelyk te wees." (p. 10); "Ek
wil nie altyd wil nie, maar as ek darem nou wil, dan wil ek, of as ek
nie wil nie, dan wil ek nie." (p. 23.) Met 'n paar woorde bereik hy soms
'n mooi effek. Nadat hy 'n opsomming gegee het van al die swaar goed wat
op die tremwa is, voeg hy so ewe droog by: "En Engela se klere." (p.
48.) Anders kom hy weer met groot vertoon van erns die mees
vanselfsprekende feit vertel: "Engela en Willem het hulle, met
prysenswaardige bedagsaamheid jegens ons ouere smaak, onderwerp om maar
besonders van ons geselskap te bly en met hulle eie tevrede te wees, by
gebreke aan beter." (p. 110.)</p>
<p>"The sense of the Comic is much blunted by habits of punning and of
using humouristic phrase: the trick of employing Johnsonian
polysyllables to treat of the infinitely little. And it really may be
humorous, of a kind, yet it will miss the point by going too much round
about it."<a id="FNanchor_366_366"></a><a class="fnanchor pginternal" href="4998225955431426220_18203-h-10.htm.html#Footnote_366_366">[366]</a> Gelukkig kan dit nie van Langenhoven gesê word nie. Hy
maak 'n spaarsame gebruik van al die foefies en om die bos loop hy ook
nie. Mens kry by hom, wat Meredith noem "stout animal laughter", maar
ook "spiritual laughter".</p>
<p>"Die geagte leser kan glo wat hy wil en as hy nie <span class="x-ebookmaker-pageno" id="pgepubid00333" title="[Pg 242]"><a id="Page_242" title="[Pg 242]"></a></span>
wil nie kan hy laat
staan," sê die skrywer in sy voorwoord. Maar die onwaarskynlikheid is in
so 'n verhaal 'n deug. "There is nothing more powerfully humorous than
what is called <i>keeping</i> in comic character ... (i.e.) consistency in
absurdity; a determined and laudable attachment to the incongruous and
singular. The regularity completes the contradiction; for the number of
instances of deviation from the right line, branching out in all
directions, shows the inveteracy of the original bias to any
extravagance or folly, the natural improbability, as it were, increasing
every time with the multiplication of chances for a return to common
sense, and in the end mounting up to an incredible and unaccountably
ridiculous height, when we find our expectations as invariably baffled.
The most curious problem of all, is this truth of absurdity to itself.
That reason and good sense should be consistent, is not wonderful: but
that caprice, and whim, and fantastical prejudice, should be uniform and
infallible in their results, is the surprising thing."<a id="FNanchor_367_367"></a><a class="fnanchor pginternal" href="4998225955431426220_18203-h-10.htm.html#Footnote_367_367">[367]</a></p>
<p>Nou is daar nog 'n paar "muggies"<a id="FNanchor_368_368"></a><a class="fnanchor pginternal" href="4998225955431426220_18203-h-10.htm.html#Footnote_368_368">[368]</a>, wat moet katswink geslaan word,
vóórdat hulle ons slaapsiekte kan gee! In <i>Die Brandwag</i> (15 Mei 1912)
het Langenhoven gepleit vir "sulke handige woorde as: mistyk,
baaisikkel, drein, spiets, toast". In dieselfde artiekel kom voor:
<i>papier</i> (krant), <i>gedrop, hendikep, remnant, op te dres</i>. As 'n
takhaar, soos Oom Stoffel in <i>Doppers en Filistyne</i> praat van "die haai
sosaaietie van die dorp", dan het ons daar vrede mee. Ons sien hom sy
neus optrek vir die hele gedoente en hoor in die klank al sy veragting.
Dit is dieselfde beginsel wat hom laat sê <i>Broes Dekstrooi</i> en
<i>Makpaatrie</i> en dit tiepeer die man meteens. Maar die <i>gereelde</i> gebruik
van die sogenaamde "handige woordjies" moet stellig afgekeur word en dit
kan ons met Langenhoven se eie woorde doen: "Sal 'n groot Afrikaanse
letterkunde ooit ontstaan, dan sal hy groot wees omdat hy Afrikaans is:
Afrikaans in sinsbou, idioom, taalgenie, taalopvatting, taalgevoel,
taalstandpunt." (t.a.p.). In <i>Sonde met die Bure</i> stuit ons taalgevoel
<span class="x-ebookmaker-pageno" id="pgepubid00334" title="[Pg 243]"><a id="Page_243" title="[Pg 243]"></a></span>
op: "bargain (p. 16), trieks (p. 18), sake in order bring (p. 22),
kerrietse (p. 36), wybel (p. 98); ons dogter Engela had ook intussen
teruggekom (p. 20); nie alleen dat Vroutjie haar daaraan sou moes
versoen.... (p. 15); Vroutjie gee my weer 'n kyk" (p. 88). En is die
vorm <i>aan die gesels</i> (p. 41) nie veel meer Afrikaans nie as <i>aan 't
afkom, aan 't uitspan</i>, ens.?</p>
<h4 id="pgepubid00335">Doppers en Filistyne, (1922).</h4>
<p>"Nou ja, net soos Delila met Simson gemaak het—gekerm en gekarring tot
sy haar sin gekry het—net so het Soetlief met my gewerk tot sy my
oorgelewer het aan die dorpse Filistyne" (p. 7). Soetlief volg dieselfde
taktiek as Vroutjie. Sy is moeg vir die rustige plaaslewe en dwing dorp
toe om ook in die "adelkringe" te kom. Oom Stoffel, 'n opregte ou
takhaar moet toegee en dan begint die sonde met die dorpse bure, en die
dorpse gewoontes. Alles is "blink bedrog". In plaas van sy koele
rietdakhuis trek hy in "'n moderne ongerieflike verspotterigheid ... wat
jy kon omstoot buiten dat die uitgeknipte blikversierseltjies jou hande
sou stukkend sny." (p. 18.) Van "sonde en ergernis en dorpse modes en
dorpse vleis en brood" word hy dodelik siek. Neelsie jaag hom die stuipe
op die lyf en as die dokter hom wil opereer, slaan hy die kêrel "dwars
oor die wastafel" en vlug na die plaas.</p>
<p>By sy terugkoms begint die spokery met sy buurman Makpaatrie oor die
waterlei-beurt. Steekbaard, die ou plaashond bevlieg die Skotsman, want
hy reken: "'n Vroumens met 'n lang rooi snorbaard en rokkies bokant die
kaal knieë—nee, soiets moenie wees nie" (p. 63), En hy veroorsaak nog
meer moeilikheid deur 'n slagting onder die Skot se "uitheemse soorte
bog-ongedierte".</p>
<p>Die anderkantse buurman was "Ja-mes Wénderbaail". Miesies Ja-mes gee
Soetlief 'n kursus in dorpse beskaafdheid, maar Oom Stoffel hou sy lyf
nog altyd takhaar. Die onderhoud tussen hom en Miesies Ja-mes is 'n
meesterstuk van vlymende satiere. (p. 73-75.) Soos Langenhoven die
verengelste Van der Byl-famielie <span class="x-ebookmaker-pageno" id="pgepubid00336" title="[Pg 244]"><a id="Page_244" title="[Pg 244]"></a></span>
geteken 't sal hulle bly lewe in ons
letterkunde. Hier is hy werklik 'n "virtuoos van het sarcasme".</p>
<p>Neelsie se joernalistieke ervaring kom Oom Stoffel te pas as hy die
Taaims-vaatdoekie aan flenters skeur en die hele redaksie met sy
karreekierie deurloop. Die Progressiewe Hollandse predikant word ook
ongenadig geroskam. As Neelsie met 'n vernuftige varkeberekening bewys,
dat Oom Stoffel koninklike bloed in sy are het skaam die ou hom
bitterlik. "Ek het gedog my peddekrie was skoon"! (p. 113.) Dit is die
ou Boeretrots wat met al sy veragting van uitheemse tietels hier
opflikker.</p>
<p>Engela se klererekening bring vir Neelsie "in die verknorsing" en dit
gee aanleiding tot 'n humoristiese hofsaak. Die gedig wat hy in die
tronk maak, het egter onder sy verdrietige stemming gely.</p>
<p>"Die dorpse duiwels se naam is legio" en in die loop van die verhaal kry
meer as een 'n goeie raps onder Oom Stoffel se kierie. Dit word 'n
deurlopende veroordeling van alle nuwe boggedoentes, van die "met blink
klatergoud-beslane doodkis", die "Mayoral Sunday", die ingevoerde
Engelse honde tot die vrot perskes, pere en appels met <i>fensie</i>-name en
<i>fensie</i>-wurms om maar 'n paar te noem. Oor alles moet hy sy
takhaar-wysheid lug, en as hy nie te kwaad word nie, laat hy ons glimlag
oorslaan in 'n onbedaarlike skaterlag. Al die nuwerwetse
verspotterigheid word met die ou plaaskierie goed deurgeloop.</p>
<p>Dan kom egter "'n groot versoening ... my ou teëparty is almal bekeerd;
wat my vyande was is vandag my vriende" (p. 136). "Soos met 'n towerslag
is ons gevoelens teen mekaar verander en van onverdraagsaamheid tot
liefde oorgegaan. Makpaatrie en Broes is nie meer uitlanders nie; hulle
is Afrikaners.... Op die ent van vergaderings en konserte sing ek God
save the King uit volle bors ... (p. 67). Die groot versoening het nie
alleen van die Engelse Jingo's Afrikaners gemaak nie, maar ook die
Afrikaner-Jingo's bekeer (p. 86). Voortaan werk Oom Stoffel saam met
Miesies Ja-mes by die verkiesings.</p>
<p>Maar die kastige "versoening" is juis die toppunt van alle ironie! Oom
Stoffel gee homself sy eie doodsteek! <span class="x-ebookmaker-pageno" id="pgepubid00337" title="[Pg 245]"><a id="Page_245" title="[Pg 245]"></a></span>
Hy het die teëparty so ongenadig
gekneus en gelooi, dat ons voel dat húlle nooit ofte nimmer met hom kán
saamwerk nie. Hoe moet ons dan die psigologiese raaisel van die
versoening verklaar? Delila-Soetlief het die ou takhaar se baard
afgeskeer! Nie alles nie—hy het nog heelparty van sy ou
swaap-nukke—maar Soetlief "knip elke oggend (s)y bokbaardjie vir (hom)
met die skêr reg volgens die nuutste S.A.P.-mode" (p 142). En al die tyd
verbeel hy hom, dat Soetlief en sy ou vyande "aan (s)y kant kom staan
het en saam met (hom) voel vir die beginsels en ideale, wat (hom sy)
lewe lank besiel het ..."! (p. 141.) So kom daar 'n vlymende politieke
ironie in die boek. En dit is 'n raak hou, omdat Langenhoven dit reg
gekry het om die ou takhaar homself te laat veroordeel.</p>
<p>"If you detect the ridicule, and your kindliness is chilled by it, you
are slipping into the grasp of Satire. If instead of falling foul of the
ridiculous person with a satiric rod, to make him writhe and shriek
aloud, you prefer to sting him under a semi-caress, by which he shall in
his anguish be rendered dubious whether indeed anything has hurt him,
you are an engine of Irony."<a id="FNanchor_369_369"></a><a class="fnanchor pginternal" href="4998225955431426220_18203-h-10.htm.html#Footnote_369_369">[369]</a> Die "satiric rod" was Oom Stoffel se
kareekierie; die "semi-caress" het van Soetlief gekom.</p>
<p>"The foppish irony fretting to be seen, and the irony which leers, that
you shall not mistake its intention, are failures in satiric effort
pretending to be treasures of ambiguity"<a id="FNanchor_370_370"></a><a class="fnanchor pginternal" href="4998225955431426220_18203-h-10.htm.html#Footnote_370_370">[370]</a>. Omdat Langenhoven so goed
daarin geslaag het om ook hierdie fout te vermy, daarom sal die satiere
ook vir later tyd sy oorspronklike frisheid behou, wanneer die politieke
koaliesie daarin gehekel al lank reeds tot die geskiedenis behoort. Hy
het self die grootste gedeelte van Oom Stoffel se ervarings deurleef en
kon die oubaas teken in 'n stemming van vergewende spot. Sy humor is
soos Höffding sê "das Gefühl des Lächerlichen auf Grundlage der
Sympathie". Al is hy vandag Oom Stoffel se politieke teenstander, hy het
die ou bondgenoot nog lief. "Der Humor trägt die <span class="x-ebookmaker-pageno" id="pgepubid00338" title="[Pg 246]"><a id="Page_246" title="[Pg 246]"></a></span>
Versöhnung im Gemüte.
Er unterscheidet sich von dem Witze, dasz er an den Dingen mit denen er
spielt einen innigen Herzenanteil nimmt, und das die Lust des Lachens
ein inniges Mitgefühl der Rührung für das Verlachte begleitet und
durchklingt."<a id="FNanchor_371_371"></a><a class="fnanchor pginternal" href="4998225955431426220_18203-h-10.htm.html#Footnote_371_371">[371]</a> Die simpatie behoort Langenhoven in staat te stel om
ook die langsame groeiproses van die versoening in Oom Stoffel se gemoed
uit te beeld.</p>
<p>Oom Stoffel word ons voorgestel as 'n ongeletterde takhaar. Sagmoedige
Neelsie, sy neef skuld hom 'n klompie geld en die moet sy spelling en
interpunksie verbeter. Dat Neelsie die Akademie-spelreëls op krietiese
wyse toepas—daaroor sal weinig hom seker berisp; maar van die kommas
het hy seker 'n goeie honderd vergeet. "Inhoud woordekeus en
styl"—alles is van Oom Stoffel. Hoe goed Neelsie hom ingeleef het in
die psiege van die ou takhaar blyk uit iedere pagina. Oom Stoffel word
vir ons 'n lewende persoonlikheid. Hy redeneer met die egte
boere-logika. "Soetlief het rooihare. Met 'n rooihaar-ding—of jy hom
ruil of koop of aanteel of trou; hoé jy hom ook kry—steek jy jou in 'n
waag." (p. 19.) Dié stelling bewys Oom Stoffel deur sy ervarings met
vosperde. "Onder al ... die klomp was maar een goeie. Nou kan die leser
by homself uitsyfer wat die kanse is wanneer 'n man 'n rooihaar-ding
aanskaf." Dit is 'n raak psigologiese uitbeelding, wat ons direk tref
deur sy egtheid. Ook Oom Stoffel se gesukkel om die hoe en die waarom
van al die dorpse instellings en gewoontes te verstaan is goed
weergegee. "Hoe dít uitwerk weet ek nie en Neelsie kan my dit ook nie
uitlê nie.... Waarom kan die Engelse kerk my kerk vat en hom uit 'n
blote dorp optel en in 'n city neersit?" (p. 29.) Dit is deur sulke
trekke, dat Oom Stoffel lewendig voor ons kom staan. Hy bly nie in die
boek nie. Die dorpelinge het straatlampe, "om hulle op hulle pad hel-toe
te verlig" (p. 34). Die dokter "kap met die punte van sy vingers oral
oor my bors en my maag rond <i>nes 'n houtkapper aan 'n vrot
wilgerboomstam</i>" (p. 46). "Waarom sou ek daardie ou koeie uit die sloot
opgrawe <i>en aan hulle dooi <span class="x-ebookmaker-pageno" id="pgepubid00339" title="[Pg 247]"><a id="Page_247" title="[Pg 247]"></a></span>
beendere kou en gallamsiekte kry?</i>" (p.
136). "Ou Ja-mes wat anders so suinig is dat hy 'n vlooi sal afslag en
dan die soutkorreltjie viermaal middeldeur maak om die vel in te pekel"
(p. 84). Uit sulke en tallose ander voorbeelde blyk hoe diep Langenhoven
ingedring het in Oom Stoffel se gedagtewêreld. Oom Stoffel is 'n
afsonderlike persoonlikheid. Hy leef, en hy leef sy eie lewe. Hy praat
ook sy eie taal, maar wanneer hy skryf, dan herken ons af en toe
<i>Neelsie</i> se gladdigheid, regsgeleerdheid en humor. Opvallend is dit
nie, maar ons voel dit tog in sinne soos die volgende: "Maar toe die ou
weer met my oor die muur aan 't raas gaan, beskuldig ek hom dat hy met
vrou en kinders en volk, en <i>met die medepligtigheid en korrupsie en
kollusie</i> van ou Broes Dekstrooi, my stelselmatig van my water besteel."
(p. 66.) Só kan 'n ou takhaar nie skryf nie.</p>
<p>Enkele minder gelukkige uitdrukkings kom voor: "gedryfde gelukjag (p.
17); dat ek <i>aan</i> 'n boek <i>aan</i> 't skrywe was"<a id="FNanchor_372_372"></a><a class="fnanchor pginternal" href="4998225955431426220_18203-h-10.htm.html#Footnote_372_372">[372]</a> (p. 1); ook 'n paar
anglisismes, o.a. "die doem van die Adamskind (p. 26).</p>
<p>"Ek het geen rede om te dink dat Oom Stoffel Multatuli lees nie," sê
Sagmoedige Neelsie (p. 83 voetnoot). Ons ook nie, maar vir Neelsie self
moet Multatuli in baie opsigte 'n simpatieke skrywer wees. Fonkelende
vernuf, bytende sarkasme, 'n voorliefde vir paradokse en soms ook vir
oud-testamentiese wendings, dit en nog meer het Langenhoven met
Multatuli gemeen. Ook sy spelling-opstandigheid en afkeer van
"hooggeleerde akademiese here" en deskundiges herinner ons aan
Multatuli. "Die geleerde mense is alleen geleerd—die verstandige mense
is ongeleerd" (p. 135). "Die land wemel van skitterende deskundiges"
(<i>Die Burger</i>, 14 Aug. 1922). En dat hulle self so weinig presteer en
net "die verstandige mense" se werk wil kritiseer—dit steek Langenhoven
in die krop. Is dit nie of ons Multatuli se uitdaging hoor aan die
"hooggeleerde Muurling": "Laat zien wat <i>gij</i> voor den dag brengt, gij
... geen doctorandus meer, maar doctor, leeraar! Gij, geen doctor meer,
geen <span class="x-ebookmaker-pageno" id="pgepubid00340" title="[Pg 248]"><a id="Page_248" title="[Pg 248]"></a></span>
leeraar meer, maar <i>hoog</i>-doctor, <i>hoog</i>-leeraar, leeraar van
doctoren, doctor <i>van</i> leeraren, opperleeraar, opperdoctor!" (Idee 279.)
"Komäan, hoog-geleerden en zeer-geleerden, lever eens wat
volkeren-wijsheid aan 't volk dat uwe wijsheid in huur heeft, en
betaalt!" (Idee 281.) Sou Langenhoven hom nie met Multatuli vrolik maak
nie oor "den armen speciaal-professor die gestruikeld is over 'n
speciaal eigenschapje van 'n speciaal-atoom zijner specialiteit"? Ons
gun hom die plesier, as hy maar onthou dat 'n kunstenaar nog iets anders
is as 'n hooggeleerde.<a id="FNanchor_373_373"></a><a class="fnanchor pginternal" href="4998225955431426220_18203-h-10.htm.html#Footnote_373_373">[373]</a> En ons lag saam met hom oor "taal- en
spelling-grille" as hy net nie in ernstige letterkundige werk daaroor
peuter nie!<a id="FNanchor_374_374"></a><a class="fnanchor pginternal" href="4998225955431426220_18203-h-10.htm.html#Footnote_374_374">[374]</a></p>
<div class="footnotes"><h3 id="pgepubid00341">VOETNOTAS:</h3>
<div class="footnote"><p><a id="Footnote_357_357"></a><a class="pginternal" href="4998225955431426220_18203-h-9.htm.html#FNanchor_357_357"><span class="label">[357]</span></a> In <i>Die Huisgenoot</i>, Jan. 1921, waaraan hierdie
lewensskets ontleen is. Enkele feite kom uit <i>Die Brandwag</i>, Des. 1918.</p></div>
<div class="footnote"><p><a id="Footnote_358_358"></a><a class="pginternal" href="4998225955431426220_18203-h-9.htm.html#FNanchor_358_358"><span class="label">[358]</span></a> Twede druk 1909. Die datum van die eerste druk is my
onbekend. <i>Doppers</i> en <i>Die Boervrou</i> word in hoofstuk X bespreek.</p></div>
<div class="footnote"><p><a id="Footnote_359_359"></a><a class="pginternal" href="4998225955431426220_18203-h-9.htm.html#FNanchor_359_359"><span class="label">[359]</span></a> Vgl. Boshoff: <i>Volk en Taal van S.A.</i>, p. 76 vlg.</p></div>
<div class="footnote"><p><a id="Footnote_360_360"></a><a class="pginternal" href="4998225955431426220_18203-h-9.htm.html#FNanchor_360_360"><span class="label">[360]</span></a> Des. 1918.</p></div>
<div class="footnote"><p><a id="Footnote_361_361"></a><a class="pginternal" href="4998225955431426220_18203-h-9.htm.html#FNanchor_361_361"><span class="label">[361]</span></a> Derde druk, p. 31.</p></div>
<div class="footnote"><p><a id="Footnote_362_362"></a><a class="pginternal" href="4998225955431426220_18203-h-9.htm.html#FNanchor_362_362"><span class="label">[362]</span></a> Vgl. <i>Richteren</i> 15:15.</p></div>
<div class="footnote"><p><a id="Footnote_363_363"></a><a class="pginternal" href="4998225955431426220_18203-h-9.htm.html#FNanchor_363_363"><span class="label">[363]</span></a> Voorwoord by die 3de uitgaaf.</p></div>
<div class="footnote"><p><a id="Footnote_364_364"></a><a class="pginternal" href="4998225955431426220_18203-h-9.htm.html#FNanchor_364_364"><span class="label">[364]</span></a> <i>Welt als Wille und Vorstellung</i> II, p. 109.</p></div>
<div class="footnote"><p><a id="Footnote_365_365"></a><a class="pginternal" href="4998225955431426220_18203-h-9.htm.html#FNanchor_365_365"><span class="label">[365]</span></a> Bedoel word Oberammergau, wat tog nie in Switserland lê
nie. <i>Vollendam</i> op p. 120 moet wees Volendam.</p></div>
<div class="footnote"><p><a id="Footnote_366_366"></a><a class="pginternal" href="4998225955431426220_18203-h-10.htm.html#FNanchor_366_366"><span class="label">[366]</span></a> <i>An Essay on Comedy</i> by George Meredith, p. 65.</p></div>
<div class="footnote"><p><a id="Footnote_367_367"></a><a class="pginternal" href="4998225955431426220_18203-h-10.htm.html#FNanchor_367_367"><span class="label">[367]</span></a> <i>English Comic Writers</i>: W. Hazlitt, p. 10. (Bohn's
edition).</p></div>
<div class="footnote"><p><a id="Footnote_368_368"></a><a class="pginternal" href="4998225955431426220_18203-h-10.htm.html#FNanchor_368_368"><span class="label">[368]</span></a> Sien voorwoord, No. 4.</p></div>
<div class="footnote"><p><a id="Footnote_369_369"></a><a class="pginternal" href="4998225955431426220_18203-h-10.htm.html#FNanchor_369_369"><span class="label">[369]</span></a> Meredith, t.a.p., p. 79.</p></div>
<div class="footnote"><p><a id="Footnote_370_370"></a><a class="pginternal" href="4998225955431426220_18203-h-10.htm.html#FNanchor_370_370"><span class="label">[370]</span></a> id., p. 83.</p></div>
<div class="footnote"><p><a id="Footnote_371_371"></a><a class="pginternal" href="4998225955431426220_18203-h-10.htm.html#FNanchor_371_371"><span class="label">[371]</span></a> Backhaus: <i>Das Wesen des Humors</i>, p. 70.</p></div>
<div class="footnote"><p><a id="Footnote_372_372"></a><a class="pginternal" href="4998225955431426220_18203-h-10.htm.html#FNanchor_372_372"><span class="label">[372]</span></a> Vgl. <i>Sonde met die Bure</i>: "En toe gaan ek aan 't skiet
aan die haan", p. 24.</p></div>
<div class="footnote"><p><a id="Footnote_373_373"></a><a class="pginternal" href="4998225955431426220_18203-h-10.htm.html#FNanchor_373_373"><span class="label">[373]</span></a> Oor die onvrugbaarheid van akademiese professore het
Langenhoven hom herhaaldelik uitgelaat. In <i>Die Banier</i>, Julie 1921,
beweer hy selfs, dat dit daarna lyk of 'n akademiese opleiding vir die
vorming van 'n kunstenaar noodlottig is—wat seker 'n onjuiste bewering
is. So 'n opleiding "het uitgeloop, nie op 'n mislukking nie, maar op 'n
sukses: op die sukses van 'n beoogde mislukking, want hy was opsetlik
bereken om te misluk"! Vir sulke spitsvondigheidjies is Langenhoven maar
àl te lief!</p></div>
<div class="footnote"><p><a id="Footnote_374_374"></a><a class="pginternal" href="4998225955431426220_18203-h-10.htm.html#FNanchor_374_374"><span class="label">[374]</span></a> Vgl. b.v. <i>Ons Weg deur die Wêreld<sup>2</sup></i>, p. 81:
"gesteelde—nee, gestole moet ek sê—...." In <i>Aan Stille Waters</i> is
daar ook spellinggrappies.</p></div>
</div>
<hr style="width: 65%;"/><p><span class="x-ebookmaker-pageno" id="pgepubid00342" title="[Pg 249]"><a id="Page_249" title="[Pg 249]"></a></span></p>
<h2 id="pgepubid00343"><a id="HOOFSTUK_VII"></a>HOOFSTUK VII.</h2>
<h2>Didaktiese Prosa.</h2>
<h3 id="pgepubid00344">§ 1. Adv. C.J. Langenhoven.</h3>
<h4 id="pgepubid00345">Ons Weg deur die Wêreld I, IV, VI, IX.<a id="FNanchor_375_375"></a><a class="fnanchor pginternal" href="4998225955431426220_18203-h-11.htm.html#Footnote_375_375">[375]</a></h4>
<p>Die eerste afdeling: <i>Naarheid en Waarheid</i> bevat aforismes. Bestaande
spreekwoorde word aangevul, verbeter of ontken. "Dis wáar, klere maak
nie die man nie. Maar slordigheid nog minder." "Een swaaltjie maak geen
somer nie. Hy maak nie eers 'n nes nie." "Daar mag halwe eiers wees wat
beter is as leë doppe, maar die halwe eiers wat naar my koers toe gekom
het was nog altyd vrot." 'n Groot aantal spreuke is woordspelings: "Om
te weet is net so maklik as om nie te weet nie. Wat swaar is, is om te
weet wát jy weet deur te weet wat jy nie weet nie." In andere klink daar
'n sarkastiese toon: "In 'n vrye land behoort elke koerantskrywer die
reg te hê om dwaasheid te verkondig." Die sonde-met-die-bure-motief is
hier ook aanwesig: "Dis makliker om die gemeente lief te hê as jou
buurman, en die hele menslike geslag as jou vrou se famielie." Oom
Stoffel sal seker instem met die volgende: "As die son nou met die
beskawing wil saamgaan, moet hy in die nag skyn wanneer die mense wil
wakker wees en in die oggend ondergaan wanneer hulle wil slaap."
"Vroutjie" se redeneerkuns word so getiepeer: "Oortuig 'n vrou dat sy
nie reg is nie, sy klap jou om met simpel almiskié."</p>
<p><span class="x-ebookmaker-pageno" id="pgepubid00346" title="[Pg 250]"><a id="Page_250" title="[Pg 250]"></a></span>
Die spreuke is 'n pittige samevatting van die skrywer se lewenswysheid.
Daar is raak opmerkings, wat getuig van 'n helder, logiese gedagtegang
en 'n uitgebreide ervaring; nuwe waarhede, op pakkende wyse uitgedruk;
ou waarhede, in 'n nuwe, oorspronklike vorm. As voorbeelde van sy
kernagtige styl kan die volgende dien: "Waar die vader op 'n donkie gery
het en die seun op 'n galop, kry jy die kleinkinders te voet."
"Kleinserigheid is die voorkant van seerkleinigheid."</p>
<p>In die <i>Ligte Leekprekies</i> (IV) is daar 'n preek vir kinders oor
wedywer. "As julle nie weet wat kompetiesie is nie, soek 'n handvol
koring en gooi die vir 'n klompie hoenders. Dan sal julle kompetiesie
sien." (p. 71, Derde druk.) Die verskille tussen "hoender- en
mens-kompetiesie" word dan uitgewerk na aanleiding van wedywer op
sportgebied. Die deurmekaar Engels en Hollands pratery "is my
skoolmeester se skuld" verklaar Langenhoven. Mooi is dit seker nie!</p>
<p>In <i>'n Preek vir Nooiens</i> word die deugde van die voorouers teenoor die
hedendaagse nuwighede geplaas, en die vergelyking val nie ten gunste van
die laaste uit nie, soos blyk uit die volgende lang-asem sin met sy
komieklike nadraaitjie: "En onse jonge dogters begint in te teken vir
ryk ge-illustreerde mode-joernale en 'n aangeleerde smaak te ontwikkel
vir bloedsomloop-versperrende nou-ryg borste-rokke, voet-martelende en
senuwee-renewérende spyker-polfytjies; vir die gesig-belemmerende
wa-wiel-hoed en die bene-belemmerende hobbelskirt; vir die lae-nek blous
en die ope-werk kous." (p. 80.) Teen die wedywer in huweliksgeskenke
word ook protes aangeteken: "Maar onder die teenswoordige opjaagvendusie
wat van menige bruilof gemaak word, weet jy nie watter geskenk 'n
konvensionele pligvervulling verteenwoordig en watter werklik van harte
gemeen is nie...." (p. 83).</p>
<p>In <i>Beweging</i> word die ontwikkeling van ons vervoermiddels geskets en
die voorgeslag verheerlik: "Baie van ons voorouers had stoomharte by die
remskoenwaens; baie van ons het remskoenharte by die stoomwaens." (p.
88.) Al die menslike voertuie is egter onvolmaak, wanneer dit vergelyk
word met een "deur die <span class="x-ebookmaker-pageno" id="pgepubid00347" title="[Pg 251]"><a id="Page_251" title="[Pg 251]"></a></span>
liewe God gemaak." "So stil, so absoluut
eengalig, loop die ou aarde wat vir ons oor en deur die peillose
afgronde van die hemelruim veilig meevoer, dat die oorgrootste
meerderheid van die mensdom vandag nog oortuig is dat sy dood-stil bly
staan in een plek, beweegloos, roerloos." (p. 89.) Die aarde is "ons ou
moeder-wa" waarop die lewensreis afgeleg word. Dan ontstaan die vraag:
"Waarheen? Waartoe? Waarom?"</p>
<p>In die kinderprekie oor <i>Ideale</i> word die volgende spreuk nader
uitgewerkt "Die grootste gebeurtenisse in die geskiedenis van die wêreld
is maar die oeste van ongesiene gedagtesaadjies."</p>
<p>In die sesde afdeling word <i>Die Betekenis van Opvoeding</i> op aanskoulike
en helder wyse uiteengeset en nagegaan wat <i>Die Kenmerke van 'n goeie
Toespraak</i> is.</p>
<p>In die negende afdeling, waaraan die boek sy naam ontleen, tree
Langenhoven op as 'n gids op <i>Ons weg deur die Wêreld</i>. In 'n honderdtal
kort prekies, elkeen voorsien van 'n pittige teks word onderwerpe van 'n
groot verskeidenheid behandel. Daar is preke oor die mode, dronkenskap,
skindery, politiek, sedelike kwessies, ons eksamenstelsel, opvoeding,
skuldmaak, fariseïsme, liefdadigheid, eerlikheid, borgstaan, godsdiens,
die dood. Ook maatskaplike vraagstukke, soos die verhouding tussen
kapitaal en arbeid word bespreek. Hy probeer om homself en sy bure
grondig te leer ken. Hoe moeilik die <i>ken jouself</i> is, weet hy maar al
te goed: "Die enigste mens in die wêreld wat in die posiesie is om jou
te beoordeel is jyself, maar jy is die onbevoegdste, want jy is tegelyk
regter en beskuldigde. Jy alleen kan in jou hart inkyk: maar ongelukkig
dis jy wat inkyk—die baas en dienaar van die hart." (72.)</p>
<p>Op sy weg deur die wêreld vind hy baie dinge wat verkeerd is, maar tog
bly hy optimisties: "Laat ons moed hou, maat, die ou wêreld is darem nie
so sleg nie!" (92.) "Die grote waarhede van godsdiens en wetenskap en
idealisme en vaderlandsliefde: immers dié regeer die wêreld." (id.) Tog
moet hy af en toe peins oor die volmaakte wêreld, wat sou ontstaan as
die menslike natuur anders was: "Veronderstel die hele mensdom sou
volkome waarheid-sprekend word, wat sou <span class="x-ebookmaker-pageno" id="pgepubid00348" title="[Pg 252]"><a id="Page_252" title="[Pg 252]"></a></span>
almal nie win daarby nie!"
(50.) "Die wêreld kon 'n soort van lushof gewees het waar ons al
singende en huppelende 'n lower-beskadude en bloem-bestrooide weg
vervolg het van ons wieg tot aan ons graf." Maar ons moet "met skaamte
bely: ... Alles is hier skoon en edel en groots behalwe die inwoners."
(53.)</p>
<p>Enkele volkstiepes word raak gekarakteriseer; in nommer 10 die man wat
by alles voor-op-die-wa wil wees, in 64 die lastige kuiergas, wat "nie
gesels nie, maar gesels-maak". In 78 kom een van die weinige anekdotes
voor, want die direkte preektoon word maar uiters selde deur 'n verhaal
onderbreek.</p>
<p>In die honderdtal preke vind ons veel wat fris en oorspronklik is, en
selfs die ou waarhede word op 'n besonder persoonlike wyse uitgedruk,
sodat dit prikkel tot nadink. "As jy op trou staan sal jy geen goeie
raad aanneem nie, en as jy op sterwe lê sal jy dit nie kry nie." (14.)
"My liewe man, moenie vrees vir jou dood nie: vrees vir jou lewe. By jou
dood sal jy verby kom: hy sal nie te swaar wees nie; want as hy te swaar
sou wees, sou hy onmooglik wees; en as hy onmooglik sou wees, sou jy
onsterflik wees. Wees gerus oor daardie laaste plig wat van jou gevorder
sal word op die aarde: jy sal nie kortkom nie—daardie laaste skuld sal
jy betaal tot op die uiterste greintjie van die uiterste penning" (55).
Dit is deur so 'n ongewone manier van sê, deur sulke verrassende
wendings, dat Langenhoven meestal daarin slaag om ons aandag vas te hou,
want sy preke is pure pit-kos, wat nie in oomblikke van verstrooiing
moet gelees word nie. Die oorvloedige gebruik van abstrakte begrippe,
die epigrammatiese styl met sy vernufspelings, paradokse en parallele
sinsbou vorder die grootste opmerksaamheid van die leser. "'n Bekwame
booswig sou minder van 'n booswig gewees het als hy 'n onbekwame booswig
was. Dáár, o mens, is jou kostelikste besitting: jou karakter wat jou
bekwaamheid bekwaam kan maak ten goede" (68). "Die meeste wyse mense wat
ek nog raak geloop het is dom mense, en die meeste slim mense dwaas"
ens. (9). "Al ons geluk is verbeelding en alle verbeelde geluk is geluk"
(<i>Aan Stille Waters</i>). "Leugenliewende waarheidgierigheid (92), <span class="x-ebookmaker-pageno" id="pgepubid00349" title="[Pg 253]"><a id="Page_253" title="[Pg 253]"></a></span>
die
ontsag vir sy gesag (93), die onreg dat 'n ander die reg ... het"
(77)—vir sulke knal-effekte is Langenhoven besonder lief. Dat hy met sy
puntige gesegdes soms 'n mooi indruk maak is seker; maar die vuurwerk
van sy vernuf verteer ook soms die gedagte wat hy wil uit. Op die manier
gaan die eenvoudigheid wat hy bo-alles na streef verlore. "Die
eenvoudigste sprekers, die eenvoudigste skrywers, is die wat die
diepste, diepste denkers is.... 'n Suiwere gedagte, 'n suiwere waarheid,
is van self soveel wêrd dat hy die beste indruk maak as hy op sy eie
verdienste, op sy eie waarde, ten toon gestel word in plaas van deur 'n
misdamp onduidelik bespeurbaar te wees." (<i>'n Goeie Toespraak</i>.)</p>
<p>Op enkele minder gelukkige taalvorme kan hier nog gewys word: "Die man
<i>wiens</i> raad (21 et passim); toe hulle van alle invloede van Kerk en
Skool en Wet <i>ont</i>stoke was (27); die taktieke voordeel (37); meineders
(85); verrottenheid (86); om te wanregeer (91); ons <i>beweeg</i> die graaf
in die grond in" (p. 85, Derde Dr.). Die woordskikking is soms foutief
o.a.: "Anders maklik kan jou eie redenasies jouself naderhand ...
verlei" (p. 218). Troebel is die volgende beeldspraak: "die lente van
nuwe lewe en bottende, bloemende, bloedgalop." (p. 90, Derde Druk.)</p>
<p>Afgesien van die storende gebruik van Engelse woorde soos: dres, mistyk,
blackmailer, safe, snobbery, jollie, shabby, independent, ens. is die
aantal anglisismes taamlik groot. Die volgende voorbeelde is aan
afdeling IX ontleen: "'n Klassiek van die literatuur (12); in growwe
opsigte (20); naar 'n gevolgtrekking te spring (21); op die lange baan
verydel die luiaard sy eie doel (25); sy professie van reine bedoelings
(37); nou en dan trek ons 'n blank; om deliberaat meineed te pleeg (48);
raar (Eng. <i>rare</i>) (52); die eerste plig is die makliker plig (61); die
wilde-hawer-saaiers in hulle jeug ...; sy iedere woord (71); die ou
vriende van jare lange stand" (83). In <i>'n Goeie Toespraak</i> hoor ons van
welsprekendheid, wat <i>platval</i> (p. 216). Ook in die sinsbou stuit mens
op Engelse wendings.</p>
<p>Uit die reeks artiekels <i>Aan Stille Waters</i> kan ons Langenhoven se
letterkundige opvattings leer ken. "Die <span class="x-ebookmaker-pageno" id="pgepubid00350" title="[Pg 254]"><a id="Page_254" title="[Pg 254]"></a></span>
hedendaagse Europese dekadensie
van die kubiste en futuriste en impressioniste (volgens wie 'n ding moet
lelik wees om mooi te wees)" moet nie "aan ons Afrikaanse waarheidssin
en eenvoudsgevoel ... af(ge)smeer" word nie. (<i>Die Burger</i>, 14/8/22.) In
dieselfde artiekel spreek hy hom teen 'n beroepstoneel uit: "Ek (sou)
liewer ons kultuur op die gebied van die drama onontwikkeld sien bly as
dat ons beroepsbeoefenaars sou hê.... Ek hoef nie meer te sê nie as dat
volgens my insigte 'n klas van beroeps-vermaak-skaffers nie tot genoeg
nut vir die samelewing is om op te weeg teen die besware wat daar in te
bring is nie." As 'n beroepstoneel niks anders dan "vermaak-skaffers"
oplewer nie, sal baie die bewering seker onderskryf; maar van 'n goeie
toneelspeler verwag ons tog veel meer dan bloot <i>vermaak</i>! Ook "vir die
gewone mens" moet die kuns méér wees as "ontspanning ... tussen die
harde en dikwels onlieflike pligte van die lewe." (28/8/22). Maar hoe
hoog Langenhoven sy roeping as kunstenaar opvat, blyk uit die volgende:
Vir die kunstenaar sal die kuns "nie 'n afwisselende tydverdryf wees
nie; dit sal sy hele lewe wees." (id.)</p>
<p>Die Bybel, die psalms en gesange is vir hom die toppunt van alle
bereikbare skoonheid. "Hy (d.i. Langenhoven) haal uit die Bybel aan,
omdat hy van geen letterkunde in die wêreld weet wat, as 'n saak van
blote verhewenheid en skoonheid, in die verte daarby kom nie; en uit ons
Psalms en Gesange, <i>omdat hy van niks in die Nederlandse lettere weet
wat daarby kom nie"</i> (31/7/22).<a id="FNanchor_376_376"></a><a class="fnanchor pginternal" href="4998225955431426220_18203-h-11.htm.html#Footnote_376_376">[376]</a> By so 'n uitspraak het die gewyde
inhoud van die aangehaalde werke met hul geheiligde herinneringe seker
swaar geweeg. Veral die gekursiveerde stelling wek verwondering, want
wanneer die Bybel, weens sy unieke posiesie as die geïnspireerde Woord
buiten beskouing bly, dan is daar tog seker genoeg geestelike liedere
wat 'n vergelyking met die offisiële gesange glansryk kan deurstaan.</p>
<p>Langenhoven se ideaal is om 'n boek te skryf "wat genot verskaf by die
veewagterskraal en nie benede <span class="x-ebookmaker-pageno" id="pgepubid00351" title="[Pg 255]"><a id="Page_255" title="[Pg 255]"></a></span>
die aandag van die hoogsgeleerde
uniwersiteits-professor (is) nie." (12/6/22). "Skryf ek vir die geleerde
mense, met die veronderstelling van kennis en ontwikkeling wat hulle
reeds klaar besit, dan word ek vir die grote meerderheid van die volk
onleesbaar—dan kan hulle geen vattigheid by my kry nie. Skryf ek met
die oog op die onbevoorregtes, waar my hart van jammerte en medelye is,
dan loop ek die gevaar dat teen die hoof van my nasie die vernederende
vreemde verwyt kan geslinger word: Julle is onbeskaaf; julle kultuur is
benede die hedendaagse ontwikkelde peil" (id). Die "versoening tussen
hierdie twee teenstrydige uiterstes" vind hy in die Bybel en by Homerus.
"Daarin is die verhewenste bereik waartoe die kuns van die lettere in
staat is, en bereik <i>langes die weg van die allernederigste
eenvoud</i>."<a id="FNanchor_377_377"></a><a class="fnanchor pginternal" href="4998225955431426220_18203-h-11.htm.html#Footnote_377_377">[377]</a></p>
<p>Duidelik word sy didaktiese standpunt uiteengeset in <i>Hoe skryf 'n
mens?</i> (17/14/22). "Wat ons roeping en plig is, ons wat skryf, is om
naar ons broers om te kyk wat die opvoeding van node het wat aan hulle
in hulle jonge dae weerhou is en wat hulle nergens anders kan kry nie as
by ons.... Met ons boeke, met ons tydskrifte, met ons koerante, behoort
ons veral diegene te help wat hulle nie self kan help nie." Langenhoven
streef na gemeenskapskuns. Sterk ontwikkel is by hom die liefde vir die
massa, vir <i>"die onbevoorregtes, waar (s)y hart van jammerte en medelye
is</i>." Op hom is die woorde van Frans Bastiaanse toepaslik: "Als een
kunstenaar zoo veel houdt van die massa-idee als een ander bijv. van
zijn geliefde of zijn moeder kan houden, dan kan die massa-idee in hem
dien ontroeringsstaat wekken, die tot het kunstenaarsschap aanleiding
geeft."<a id="FNanchor_378_378"></a><a class="fnanchor pginternal" href="4998225955431426220_18203-h-11.htm.html#Footnote_378_378">[378]</a> Langenhoven begaan egter die fout om aan àl ons skrywers 'n
didaktiese dwang op te lê en in sy ywer en liefde vir die "arme
sukkelaars op die nederigste onderste sportjie" vergeet hy, <i>dat die
waaragtige kunstenaar geen skoolmeester is nie</i>. Die waaragtige
kunstenaar is iemand wat deur skoonheid ontroer is en wat die wondere
gawe besit om sy ontroering in taal of klank of kleur <span class="x-ebookmaker-pageno" id="pgepubid00352" title="[Pg 256]"><a id="Page_256" title="[Pg 256]"></a></span>
of marmer so te
uit, dat die oorspronklike verrukking wat hy by sy skeppingswerk
ondervind het, vir ander navoelbaar is. Dat daar van alle goeie kuns 'n
veredelende werking uitgaan, is vir die kunstenaar iets bykomstigs; doel
mag dit nooit wees nie. "Het primaire van een kunstwerk is de ontroering
die er in schuilt, en of die ontroering bij den kunstenaar nu gewekt
wordt doordat hij haar krijgt uit het massa-sentiment, of door het
natuurleven, of wat dan ook, dat blijft ten slotte hetzelfde, mits de
diepere ontvankelijkheid en het kunstenaars-temperament er zijn."<a id="FNanchor_379_379"></a><a class="fnanchor pginternal" href="4998225955431426220_18203-h-11.htm.html#Footnote_379_379">[379]</a>
'n Kristen-kunstenaar b.v. sal in sy werk, ja <span class="g">moet</span> as dit eg is,
sy godsdienstige gevoelens openbaar, omdat hy in 'n kunswerk vorm gee
aan die innerlikste roersels van sy wese. Maar as die self-openbaring
van die Kristen-kunstenaar ontstaan, nie uit 'n suiwer-estetiese drang
nie, dog met die bedoeling om ander te bekeer, dan word dit 'n preek,
wat met kuns niks te maak het nie. As die Kristen alleen uiting gee aan
sy godsdienstige ontroering en alleen daardeur gedryf word tot skepping
van sy werk, dan kan dit kuns wees. Op dieselfde wyse kan iemand wat
diep ontroer is deur die nood en behoefte van ons arm blanke, soos
Langenhoven b.v., kuns skep wat hul harte sal raak. Maar gaat al ons
skrywers nou voor hul skryftafels sit met die bewuste, vooropgestelde
doel: Ons moet "die duisende onbevoorregtes van ons volk", wat nou vir
die eerste maal boeke in hul eie taal kan lees, help, tot 'n hoër trap
van beskawing ophef, dan kan daar wel goeie didaktiese verhandelinge,
ens. ontstaan, skoolboekies vir grootmense, maar nooit ofte nimmer
<i>kunswerke</i> nie. Eenvoudig omdat kuns nie gefabriseer of gekommandeer
kan word nie, omdat kuns sy ontstaan dank aan 'n spontane ontroering van
'n begenadigde eenling. "An essential in creative art is the artist's
temperamental absorption in his own work. Art in that respect is
essentially aristocratic, however democratic its appeal may be. That is
what Meredith meant when he said, 'Do not democratize literature'. Beer
or blankets or biscuits or braces may be manufactured to <span class="x-ebookmaker-pageno" id="pgepubid00353" title="[Pg 257]"><a id="Page_257" title="[Pg 257]"></a></span>
please the
taste of the average man, but art cannot be so dealt with under penalty
of losing its quality as art."<a id="FNanchor_380_380"></a><a class="fnanchor pginternal" href="4998225955431426220_18203-h-11.htm.html#Footnote_380_380">[380]</a></p>
<p>Langenhoven beweer: "Die
meesterstukke van die wêreld, die klassieke wat die toets van die tyd
deurgestaan het, is nie dié wat te hoog vir die volk was nie, maar juis
die wat elementaal (verstaan: <i>elementêr</i>) was en hulle beroep gemaak
het op die ewige gevoelens en behoeftes en ervarings van die
ongekunstelde volkshart." (17/4/22). Om dié snaakse bewering te bewys,
neem hy die Bybel as voorbeeld. Maar afgesien van sy letterkundige
waarde, wat ongetwyfeld groot is, het die Heilige Skrif deur sy
godsdienstige inhoud só 'n bevoorregte posiesie, dat daarop geen
argument kan gebou word nie. Shakespeare, Dante, Vondel—aan sulke
kunstenaars moet ons die bewering toets. Hulle was en is nog altyd "te
hoog vir die volk", soos in hoofstuk II al aangetoon is. Dit is pure
onsin om van 'n kunstenaar te verwag dat hy hom na die publiek moet rig.
Hy moet eenvoudig getrou wees aan die innerlike stem, aan die heilige
ontroering, wat die skepping van kunswerk vir hom tot plig maak.</p>
<div class="poem"><div class="stanza">
<span class="i0">"Wer den Dichter will verstehen<br/>
</span>
<span class="i0">Muss in Dichters Lande gehen"<br/>
</span>
</div></div>
<p>sê Goethe. "Dat is een wet van alle tijden voor de poëzie.... Een
dichter moet in niets anders leven dan in de aandoening, in de idee die
hij aan het dichten is. Hij moet niet met zijn verstand een geleidertje
bij zijn werk zetten, dat toekijkt of hij wel zoo schrijft dat vele
menschen het zullen kunnen lezen. Dan is de toestand niet zuiver meer en
is de poëzie vertroebeld."<a id="FNanchor_381_381"></a><a class="fnanchor pginternal" href="4998225955431426220_18203-h-11.htm.html#Footnote_381_381">[381]</a></p>
<p>Met dit alles word volstrek nie beweer, dat die kuns buiten die
maatskappy, buiten die volk hoef te staan nie. "Goede en groote kunst
heeft steeds in de maatschappij gestaan; al werkt ze niet rechtstreeks
op de massa, zij is en blijft een macht in de gemeenschap. Het
voortbrengen van goede, groote kunst is iets zeer persoonlijks en
individueels. Als toevallig dat persoonlijke en <span class="x-ebookmaker-pageno" id="pgepubid00354" title="[Pg 258]"><a id="Page_258" title="[Pg 258]"></a></span>
individueele dwingt tot
het scheppen van gemeenschapskunst, prachtig! <i>Maar zoo iets opzettelijk
aan te kweeken of bij politieke leuze voor te schrijven is een
dwaasheid</i>. De hoogste en teerste en tevens machtigste kunst oefent haar
levenden invloed rechtstreeks meestal slechts in beperkten kring, zal
wel zeer zelden spreken tot het gevoel en begrip van de grove
massa...."<a id="FNanchor_382_382"></a><a class="fnanchor pginternal" href="4998225955431426220_18203-h-11.htm.html#Footnote_382_382">[382]</a></p>
<p>Laat dié kunstenaar wat deur sy innerlike geaardheid en natuurlike
aanleg tot gemeenskapskuns geroep word, dit voortbring; maar laat ons
dit nie as enge dogma aan almal voorskryf nie, want iedere waaragtige
kunstenaar dien die mensheid op sy eie manier. Kloos sê: "Een gedicht is
de individueelste expressie van de individueelste gevoelens", en Adama
van Scheltema se formulering is presies die teenoorgestelde: "Een
gedicht moet zijn een muziekstuk van woorden en gedachten, dat door
zooveel mogelijk onzer medemenschen kan worden gevoeld en
begrepen."<a id="FNanchor_383_383"></a><a class="fnanchor pginternal" href="4998225955431426220_18203-h-11.htm.html#Footnote_383_383">[383]</a>. Tog het albei skoonheid geskep. Maar die indiwidualis,
wat in stryd met sy roeping die hele gemeenskap wil dien met sy kuns
gaat ten gronde. Ons hoef alleen aan Gorter te dink. En didaktiese kuns
wat nie is "ontvangen en geboren uit de onweerstaanbare
schoonheidspassie, gesteund door kennis en arbeid" kan wees "leerzame
propagandistiese lectuur ..., maar dat gaat voorbij, daaruit vloeit niet
de koesterende warmte van het stralend vuur, <i>the joy for ever</i>."<a id="FNanchor_384_384"></a><a class="fnanchor pginternal" href="4998225955431426220_18203-h-11.htm.html#Footnote_384_384">[384]</a>
"Even in novels of a superior order, which may be marked by some
psychological insight, atmospheric truth, and a highly consciencious
exposition of character and motive, we find that the didactic touch
often robs the story of the qualities of flexible grace and naturalness
which are essential to fine craftmanship."<a id="FNanchor_385_385"></a><a class="fnanchor pginternal" href="4998225955431426220_18203-h-11.htm.html#Footnote_385_385">[385]</a>. Dit is 'n waarskuwing
wat ons kunstenaars gerus kan oorweeg.</p>
<p>Gelukkig hoef ons in Suid-Afrika voorlopig nie te vrees vir
indiwidualistiese verwildering nie. Ons kunstenaars sluit hul nie op in
<i>ivoren torens</i>, gaat nie op in egoïstiese aanbidding nie, maar staan in
die middel van <span class="x-ebookmaker-pageno" id="pgepubid00355" title="[Pg 259]"><a id="Page_259" title="[Pg 259]"></a></span>
die volk. En as daar nog baie onbevoorregtes is, wat
selfs ons nasionale kuns nie kan waardeer nie, dan is dit omdat die weg
tot ware kunsbegrip lank is. Deur aan die volk hul moedertaal op die
skool te gee het Langenhoven die enigste weg ingeslaan waarlangs hul
gelei kan word tot 'n waardering van egte kuns.<a id="FNanchor_386_386"></a><a class="fnanchor pginternal" href="4998225955431426220_18203-h-11.htm.html#Footnote_386_386">[386]</a></p>
<h3 id="pgepubid00356">§ 2. Dr. C. Louis Leipoldt.<a id="FNanchor_387_387"></a><a class="fnanchor pginternal" href="4998225955431426220_18203-h-11.htm.html#Footnote_387_387">[387]</a></h3>
<h4 id="pgepubid00357">Praatjies met die Oumense, (1918).</h4>
<p>Die grootste gedeelte van die bundel bestaan uit 'n
populêr-wetenskaplike behandeling van mediese onderwerpe, soos kanker,
geslagsiektes en die drankkwessie. 'n Vyftal opstelle behoort egter tot
die didaktiese literatuur. Die <i>Praatjies</i> is geskrywe "om oumense,
veral die wat ouers is, aan te spoor om vir hulleself te dink".<a id="FNanchor_388_388"></a><a class="fnanchor pginternal" href="4998225955431426220_18203-h-11.htm.html#Footnote_388_388">[388]</a>
Groot nadruk word gelê op die noodsaaklikheid om logies te redeneer en
die skrywer toon dan ook dat hy dié kuns goed verstaan. Sy rustige
betoogtrant munt uit deur klare eenvoudigheid. "Soos dit nou gaan, is
die meeste gepraat selfs oor belangrike sake net maar babbelpraat, omdat
diegene wat in die bespreking deel neem nie die moeite gedoen het om
vooraf die feite, wat op die onderwerp van toepassing is, te leer ken
nie." (p. 17.)</p>
<p>Die kuns om te lees, verbeelding, opvoeding, vryheid en
verdraagsaamheid—dit is die didaktiese onderwerpe <span class="x-ebookmaker-pageno" id="pgepubid00358" title="[Pg 260]"><a id="Page_260" title="[Pg 260]"></a></span>
wat behandel word.
Sy pleidooi vir 'n suiwer Afrikaanse beeldspraak verdien die aandag:
"Ons hoef vir geen nasie agter te staan nie, wat vergelykenisse, geput
uit ons natuur, ons geskiedenis, ons alledaagse lewe, betref, maar waar
sien of hoor jy dat ons publieke sprekers van sulke nasionale beelde 'n
algemene gebruik maak?" (pag. 43.)</p>
<p>Telkens word Multatuli met groot ingenomenheid aangehaal en die lesing
van sy werk aanbeveel<a id="FNanchor_389_389"></a><a class="fnanchor pginternal" href="4998225955431426220_18203-h-11.htm.html#Footnote_389_389">[389]</a>. 'n Paar van Leipoldt se denkbeelde is
taamlik rewolusionêr en sal, deur ons land ten minste, seker 'n klein
Multatuliaanse "rilling" laat gaan. Hy is 'n teenstander van
godsdiens-onderwys op skole. "Is dit nie veel beter nie om uit die Bybel
te put stories en stukkies wat 'n rein opvoedkundige waarde het, en dit
voor te dra in die skool as deel van die algemene geskiedenis soos dan
ook die Herbartse volgelinge dit doen?" (p. 84.) Sendingwerk beskou hy
as 'n uiting van onverdraagsaamheid. Die sendelinge is "uitstekende,
mensliewende persone.... En tog, dieselfde beminnelike mense gaan naar
ander mense, wat nie juis bely wat hulle bely nie, en kwets die mense in
hulle diepste en heiligste gevoelens op 'n manier wat hulle van jou en
my nooit sal verdra nie." (p. 150.) Op p. 34 is sprake van "die
middeleeuse hipotese van erfsonde" en "die predestinasie of
verdoemingsleer van die Kristelike kerk." Predikante en prokureurs kry
'n opslagskoot op p. 16: "Die meeste van ons is geneig om die deskundige
te wantrou. Daar is net twee van die soort mense aan wie onder ons mense
'n algemene roem toegeken word, naamlik die predikante en die
prokureurs, en op die keper beskou is hulle deskundigheid tog maar van
die minste waarde"!</p>
<p>Leipoldt se helder prosa bevat ongetwyfeld 'n belofte. "Ek weet dat wat
ek aanvoer van belang is vir ons volk, en dat dit algar dinge is,
waaroor 'n verstandige mens behoort na te dink" verklaar hy in sy
voorwoord. Die waarde van sy <i>Praatjies</i> lê daarin, dat dit 'n
aansporing tot selfstandig dink bevat. Op enkele minder gelukkige
taalvorme kan nog gewys word: "Ons herinner, <span class="x-ebookmaker-pageno" id="pgepubid00359" title="[Pg 261]"><a id="Page_261" title="[Pg 261]"></a></span>
hoe sy ewe manmoedig ...
pal gestaan het (p. 12); as ek dus iets verbeel (p. 29); hy is een van
die mense wat ... die naam van mistiek mag dra" (p. 32). "Die strikte
onderwyser" (p. 87) en "vandag is ons begrip nog geverwe deur gewoonte"
(p. 145) is anglisismes.</p>
<h3 id="pgepubid00360">§ 3. G. Jordaan.</h3>
<p>G. Jordaan vertel in <i>Die Muurkassie</i> (1919) hoe Oom Andries "deur
oppassendheid en sorg ryk geword het". Hy hou vas aan die voorvaderlike
gewoontes en gereeld kom die Bybel uit die muurkassie. As klein Andries,
uit wie se jeug allerlei awontuurtjies meegedeel word, egter groot is,
trou hy met Florence McWire. Hy word een van die "society-mense" en dit
duur nie lank nie of die muurkassie word die bewaarplek vir kaarte en
brandewyn. Armoede volg en na 'n beskouing oor die arm-blanke-kwessie
roep die skrywer sy lesers, "wat ook grond geërf het van hulle ouers"
toe: "Daar kom 'n stroom van immigrante uit Europa. Vele oë is op die
erwe van die voorgeslagte (die plase van die boere). Laat ons met
rotsvaste beslistheid Naboth nasê: Dit zij verre van mij dat ik u geven
(of verkopen) zal de erve mijner vaderen!"</p>
<p>Jordaan "skryf as gewone boer aan (s)y landgenote"<a id="FNanchor_390_390"></a><a class="fnanchor pginternal" href="4998225955431426220_18203-h-11.htm.html#Footnote_390_390">[390]</a> 'n eenvoudige
lekeprekie oor 'n aktuele kwessie. Ter afwisseling vertel hy 'n paar
grappies: Oom Willie val in die stampkarring, Oom Andries in 'n bad
water, ens. Maar sy waarskuwing is ernstig, en ofskoon van geen
letterkundige, seker van kulturele belang. Hy is ook die skrywer van:
<i>Hoe zij stierven</i>.</p>
</body></html>
