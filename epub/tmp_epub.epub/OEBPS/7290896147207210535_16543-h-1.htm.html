<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Trekkerswee, by J.D. Du Toit (Totius).
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="poem"><div class="stanza">
<span><b>VI</b><br/>
</span>
</div><div class="stanza">
<span>Voorheen was in oom Gert se huis<br/>
</span>
<span>'n sjieling net so skaars te kry<br/>
</span>
<span>as in 'n bedelaar se kluis—<br/>
</span>
<span>en tog was daar geen armoed' by.<br/>
</span>
</div><div class="stanza">
<span>Oom Gert se huis kos hom geen geld:<br/>
</span>
<span>hy't self die muurtjies opgetrek,<br/>
</span>
<span>die gras gesny op eie veld,<br/>
</span>
<span>en toe met eie hand gedek.<br/>
</span>
</div><div class="stanza">
<span>Die hout was geelhout wat gesaag<br/>
</span>
<span>is in die Houtbosbergse kuil,<br/>
</span>
<span>vandaar met moeite uitgedraag<br/>
</span>
<span>en oral in die land verruil.<br/>
</span>
</div><div class="stanza">
<span>Sy meubels is van eie maak,<br/>
</span>
<span>en wie daarop gaan sit die voel:<br/>
</span>
<span>dit is geen goed na vreemde smaak,<br/>
</span>
<span>maar boer se eie bank en stoel.<br/>
</span>
</div><div class="stanza">
<span>Wat op sy tafel kom is uit<br/>
</span>
<span>sy eie tuin of uit sy kraal—<br/>
</span>
<span>daar's brood en melk, daar's boerbeskuit<br/>
</span>
<span>en vleis, dit is die sober maal.<br/>
</span>
</div><div class="stanza">
<span>Hul klere kies hul so gering,<br/>
</span>
<span>dat hoë ruil nie nodig is.<br/>
</span>
<span>Die smouse het dit rondgebring:<br/>
</span>
<span>ferweel en tabberdgoed en sis.<br/>
</span>
</div><div class="stanza">
<span>Ja, geld was skaars en goud was min,<br/>
</span>
<span>maar min ook die onrus en gebrek;<br/>
</span>
<span>daar was geen ryke of arme in<br/>
</span>
<span>die land, niks wat die onrus wek.—<br/>
</span>
</div><div class="stanza">
<span>Hoe het die wêreld nou gedraai!<br/>
</span>
<span>Hoe word oom Gert se vrees gewek!<br/>
</span>
<span>Hy sien sy goed al opgelaai<br/>
</span>
<span>en hoe sy wa weer noordwaarts trek.<br/>
</span>
</div></div>
<div class="poem"><div class="stanza">
<span><b>VII</b><br/>
</span>
</div><div class="stanza">
<span>"Kom kinders, ons moet trek,<br/>
</span>
<span>want hier kan ons nie bly;<br/>
</span>
<span>as ons hier langer bly,<br/>
</span>
<span>sal hulle ons weer kry.<br/>
</span>
</div><div class="stanza">
<span>"Ek het my grond so lief,<br/>
</span>
<span>my vrye plaas en werf.<br/>
</span>
<span>Vir hierdie plaas en werf<br/>
</span>
<span>het ek voorheen geswerf.<br/>
</span>
</div><div class="stanza">
<span>"Kom kinders, ons moet trek,<br/>
</span>
<span>dit is die boer se plan,<br/>
</span>
<span>en daar's geen ander plan.<br/>
</span>
<span>Laat almal trek wat kan!"<br/>
</span>
</div><div class="stanza">
<span>"Ag, vader, moenie trek,"<br/>
</span>
<span>sê Dina, "laat ons bly,<br/>
</span>
<span>want waar ons trek of bly,<br/>
</span>
<span>sal hul ons tog weer kry.<br/>
</span>
</div><div class="stanza">
<span>"Ons kan nie immer trek,<br/>
</span>
<span>ons kan nie immer vlug,<br/>
</span>
<span>saam met die wild wegvlug<br/>
</span>
<span>vir mensgerug.<br/>
</span>
</div><div class="stanza">
<span>"Ons woon al lank so stil;<br/>
</span>
<span>laat ons nou maar geniet,<br/>
</span>
<span>met eerbaarheid geniet<br/>
</span>
<span>van wat die wêreld bied."<br/>
</span>
</div><div class="stanza">
<span>Wat sal oom Gert nou doen<br/>
</span>
<span>om die onheil af te weer<br/>
</span>
<span>as Dina haar verweer,<br/>
</span>
<span>met sagte woord hom keer?<br/>
</span>
</div><div class="stanza">
<span>"Ek voel 'n ding wat kom,<br/>
</span>
<span>my binneste die werk<br/>
</span>
<span>net soos die miertjies werk<br/>
</span>
<span>wat verweg storm bemerk.<br/>
</span>
</div><div class="stanza">
<span>"Nou ja, ons sal hier bly,<br/>
</span>
<span>op die uithoek van die plaas,<br/>
</span>
<span>van die ons ontvalle plaas<br/>
</span>
<span>maar vér van stadsgeraas."<br/>
</span>
</div></div>
<div class="poem"><div class="stanza">
<span><b>VIII</b><br/>
</span>
</div><div class="stanza">
<span>Bo-op die grond rys al 'n stad<br/>
</span>
<span>wat op die heuwels skitter-blink;<br/>
</span>
<span>dit was 'n reeks van kampe eers,<br/>
</span>
<span>getimmer uit hout en sink;<br/>
</span>
<span>maar nou 'n wêreldstad meteen,<br/>
</span>
<span>en massas delwers trek daarheen.<br/>
</span>
</div><div class="stanza">
<span>Oom Gert het so iets nooit gesien:<br/>
</span>
<span>die suiwer lug is troebel-vuil,<br/>
</span>
<span>en helder stroompies van weleer<br/>
</span>
<span>dam nou in donker modderkuil.<br/>
</span>
<span>Die grond voorheen so skoon en rooi<br/>
</span>
<span>is nou met steenkool-as bestrooi.<br/>
</span>
</div><div class="stanza">
<span>Al bo die stad, en verder, sweef<br/>
</span>
<span>'n swart-deurrookte deins'righeid;<br/>
</span>
<span>dit lyk net soos 'n veldvuur wat<br/>
</span>
<span>hom uitsprei oor die velde wyd.<br/>
</span>
<span>En saans dan slaan 'n rooi gegloor<br/>
</span>
<span>soos veldbrand al die heuwels oor.<br/>
</span>
</div><div class="stanza">
<span>In boeredorpe het hul eers<br/>
</span>
<span>'n kerk gestig op wye plein,<br/>
</span>
<span>waarom vergader, hier en daar,<br/>
</span>
<span>die grasdak-huisies, laag en klein.<br/>
</span>
<span>Maar nou word eers, en wondergou,<br/>
</span>
<span>'n groot hotel daar opgebou.<br/>
</span>
</div><div class="stanza">
<span>Daar is geen Son- of Maandag meer;<br/>
</span>
<span>dit vleg en kronkel deurmekaar,<br/>
</span>
<span>en saans, nog lank na middernag,<br/>
</span>
<span>het die gewoel nog nie bedaar.<br/>
</span>
<span>Die wêreld maak oom Gert nou dom<br/>
</span>
<span>wat selde in die stad meer kom.<br/>
</span>
</div><div class="stanza">
<span>En as hy in die sonlig sien<br/>
</span>
<span>hoedat die stad lê flikker-beef,<br/>
</span>
<span>of saans bemerk die dof-rooi gloed<br/>
</span>
<span>wat opwaarts na die hemel streef,<br/>
</span>
<span>dan dink hy: 's Dit nie wat ek lees<br/>
</span>
<span>van Babilon en van die Bees?<br/>
</span>
</div></div>
<div class="poem"><div class="stanza">
<span><b>IX</b><br/>
</span>
</div><div class="stanza">
<span>Die nuwe wêreldstad die lê<br/>
</span>
<span>tussen die twee families in.<br/>
</span>
<span>Een kant is Willem en oom Gert,<br/>
</span>
<span>en ander kant daar boer oom Koos<br/>
</span>
<span>nog met sy talryke gesin.<br/>
</span>
</div><div class="stanza">
<span>Die wêreldstad lê tussen hul,<br/>
</span>
<span>want, ja, die vriendskap is geskeur.<br/>
</span>
<span>Is dit miskien die profesie<br/>
</span>
<span>van wat op later dag nog met<br/>
</span>
<span>die hele nasie sal gebeur?...<br/>
</span>
</div><div class="stanza">
<span>Dina het Engels gou geleer,<br/>
</span>
<span>en ook so mooi leer sing...<br/>
</span>
<span>Sy het verlaas oom Koos besoek<br/>
</span>
<span>om hom saam met sy huisgesin<br/>
</span>
<span>tot vriendskap met die stad te dwing.<br/>
</span>
</div><div class="stanza">
<span>Sy praat van meegaan met die stroom,<br/>
</span>
<span>van nie so alles te vermy.<br/>
</span>
<span>Maar nee, oom Koos het vas besluit<br/>
</span>
<span>dat hy met sy geslag<br/>
</span>
<span>op die ou-ou boere-pad sal bly.<br/>
</span>
</div><div class="stanza">
<span>Sy sing oplaas vir hul 'n lied<br/>
</span>
<span>om so hul harte nog te vang.<br/>
</span>
<span>Oom Koos die volg dit met 'n sug<br/>
</span>
<span>en dink aan beter tyd terug<br/>
</span>
<span>wanneer hy hoor die mode-sang:<br/>
</span>
</div></div>
<div class="poem"><div class="stanza">
<span><b>X</b><br/>
</span>
</div><div class="stanza">
<span>"Stad waar die ligte newels swewe,<br/>
</span>
<span>waar ligte luggies skitter-bewe;<br/>
</span>
<span>stad op 'n hoogland uitgebou,<br/>
</span>
<span>ver-sigbaar by die hemelblou—<br/>
</span>
<span>Johannesburg jy's waarlik ja<br/>
</span>
<span>die glorie van Suid-Afrika.<br/>
</span>
</div><div class="stanza">
<span>"Van digte donkerheid omgewe<br/>
</span>
<span>het Boer en Kaffer hier gelewe;<br/>
</span>
<span>hul kon die goudstraal nie ontdek<br/>
</span>
<span>wat die beskawings-lewe wek;<br/>
</span>
<span>geen boeretent of ossewa<br/>
</span>
<span>kon lig bring vir Suid-Afrika.<br/>
</span>
</div><div class="stanza">
<span>"Geen trekker bring hier nuwe lewe,<br/>
</span>
<span>maar deur 'n hoër drang gedrewe,<br/>
</span>
<span>kom pionier en delwer aan<br/>
</span>
<span>wat goudvonke uit die rotse slaan.<br/>
</span>
<span>Johannesburg die was weldra<br/>
</span>
<span>die ligpunt van Suid-Afrika.<br/>
</span>
</div><div class="stanza">
<span>"Johannesburg is hoog van strewe,<br/>
</span>
<span>wat laag is word nie neergedrewe,<br/>
</span>
<span>maar naturel en trekker-boer<br/>
</span>
<span>word uit hul onkunde opgevoer.<br/>
</span>
<span>Johannesburg is waarlik ja<br/>
</span>
<span>die glorie van Suid-Afrika.<br/>
</span>
</div><div class="stanza">
<span>"Johannesburg is hoog verhewe,<br/>
</span>
<span>die koningin uit lig gewewe;<br/>
</span>
<span>haar goue beeld sal wonders doen,<br/>
</span>
<span>sal immer ophef en versoen.<br/>
</span>
<span>Johannesburg sal steeds hierna<br/>
</span>
<span>die glorie wees van Afrika!"<br/>
</span>
</div></div>
<div class="poem"><div class="stanza">
<span><b>XI</b><br/>
</span>
</div><div class="stanza">
<span>Blink is die saal van lampelig;<br/>
</span>
<span>gloed-helder blink hulle aangesig.<br/>
</span>
</div><div class="stanza">
<span>Warm is die saal van somergloed;<br/>
</span>
<span>warm en onstuimig die hartebloed.<br/>
</span>
</div><div class="stanza">
<span>En kringlend sweef daar bont deureen<br/>
</span>
<span>die danseresse op ligte been.<br/>
</span>
</div><div class="stanza">
<span>Maar Dina is die skoonste as sy<br/>
</span>
<span>haar liggaamskoon in dans uitsprei;<br/>
</span>
</div><div class="stanza">
<span>en Willem, die gewenste man,<br/>
</span>
<span>sien van die kant die skouspel an;<br/>
</span>
</div><div class="stanza">
<span>terwyl hom loof 'n kring van mans<br/>
</span>
<span>dat hy só 'n vrou leen vir die dans.<br/>
</span>
</div><div class="stanza">
<span>Daar word gebuig, gevra, geswaai,<br/>
</span>
<span>die arrems in mekaar gedraai.<br/>
</span>
</div><div class="stanza">
</div><div class="stanza">
<span>Dan rus oom Gert, in slaap gesink,<br/>
</span>
<span>waar net Gods sterre in stilte blink.<br/>
</span>
</div><div class="stanza">
<span>Rus?... Nee, hy sien op donker muur,<br/>
</span>
<span>in helder letters van hemelvuur:<br/>
</span>
</div><div class="stanza">
<span>"Geweeg, geweeg, te lig bevind!"<br/>
</span>
<span>Dan roep hy: "Ag, my arme kind!"<br/>
</span>
</div><div class="stanza">
<span>Sy vrou die stoot hom saggies aan,<br/>
</span>
<span>maar berg ook self 'n snik en traan.<br/>
</span>
</div><div class="stanza">
</div><div class="stanza">
<span>Dof word én saal én walsgeluid,<br/>
</span>
<span>en langsaam gaan die lampe uit...<br/>
</span>
</div><div class="stanza">
<span>Leeg is die saal... Op tafelblad<br/>
</span>
<span>staan leë bottels in hul nat.<br/>
</span>
</div><div class="stanza">
<span>En eind'lik, ná die sondenag,<br/>
</span>
<span>staan weer daarbuite 'n ander dag.<br/>
</span>
</div></div>
<div class="poem"><div class="stanza">
<span><b>XII</b> <a id="FNanchor_A_1"></a><a class="fnanchor pginternal" href="7290896147207210535_16543-h-1.htm.html#Footnote_A_1">[A]</a><br/>
</span>
</div><div class="stanza">
<span>'n Warrelwind, die dagspook wat<br/>
</span>
<span>so plots ontwaak,<br/>
</span>
<span>en plots op straat of in die pad<br/>
</span>
<span>sy dans-swaai maak—<br/>
</span>
<span>is hy nie soms die bode van<br/>
</span>
<span>'n storm wat naak?<br/>
</span>
</div><div class="stanza">
<span>Papiere, blare, voddegoed,<br/>
</span>
<span>van stof deurdring;<br/>
</span>
<span>geswaai, geruk, soos in 'n tregter<br/>
</span>
<span>opgewring,<br/>
</span>
<span>kry skielik lewe en asem, hul<br/>
</span>
<span>dans in 'n kring.<br/>
</span>
</div><div class="stanza">
<span>Is dit 'n gees, haastig gedaal<br/>
</span>
<span>uit hoër lug,<br/>
</span>
<span>wat van 'n naadrende onheil bring<br/>
</span>
<span>die voorgerug?...<br/>
</span>
<span>Kyk hoe die loom-lui stof geswind<br/>
</span>
<span>sy voet ontvlug!<br/>
</span>
</div><div class="stanza">
<span>Of is dit dalk 'n toorheks wat<br/>
</span>
<span>puur uit 'n grap,<br/>
</span>
<span>op straat al in die rondte wals<br/>
</span>
<span>met ligte stap,<br/>
</span>
<span>en met die voddegoed en stof<br/>
</span>
<span>kalkoentjies trap?...<br/>
</span>
</div><div class="stanza">
</div><div class="stanza">
<span>Rumoer'ge warr'ling langs<br/>
</span>
<span>die stof-vuil straat;<br/>
</span>
<span>binne die sinkgebou staan al<br/>
</span>
<span>'n mense-plaat,<br/>
</span>
<span>en op die platform staan 'n klomp<br/>
</span>
<span>klaar om te praat.<br/>
</span>
</div><div class="stanza">
<span>Uit alle wêreld-oorde saam<br/>
</span>
<span>gewarrelwaai,<br/>
</span>
<span>lyk hul oom Gert soos hane wat<br/>
</span>
<span>staan koningkraai;<br/>
</span>
<span>wanneer hul veg vir stemreg met<br/>
</span>
<span>'n groot lawaai.<br/>
</span>
</div><div class="stanza">
<span>Intussen pak die stormwolk al<br/>
</span>
<span>op Tafelberg;<br/>
</span>
<span>en anderkant die water is<br/>
</span>
<span>'n leeu vererg<br/>
</span>
<span>wat nog in sagte woorde-klou<br/>
</span>
<span>sy naels verberg.<br/>
</span>
</div><div class="stanza">
<span>Oom Gert is moeg van die tumult;<br/>
</span>
<span>ryp is sy plan:<br/>
</span>
<span>hy self met honderd ander storm;<br/>
</span>
<span>gryp pote van<br/>
</span>
<span>die stoele, en slaan op kop en lyf<br/>
</span>
<span>so wat hul kan.<br/>
</span>
</div><div class="stanza">
<span>Die helde vlug na alle kant<br/>
</span>
<span>die deurpoorte uit.<br/>
</span>
<span>Van lae galery vlug hul<br/>
</span>
<span>deur vensterruit,<br/>
</span>
<span>totdat 'n al te dikkert daar<br/>
</span>
<span>op half-lyf stuit.<br/>
</span>
</div><div class="stanza">
<span>Oom Gert laat hom dit dugtig op<br/>
</span>
<span>sy sitplek voel.<br/>
</span>
<span>Die dikkert skreeu sy buitevriend:<br/>
</span>
<span>"o Pull, John, pull!"<br/>
</span>
<span>Oom Gert die slaan; die dikkert roep:<br/>
</span>
<span>"o Help, John, pull!"<br/>
</span>
</div><div class="stanza">
<div class="footnote"><a id="Footnote_A_1"></a><a class="pginternal" href="7290896147207210535_16543-h-1.htm.html#FNanchor_A_1"><span class="label">[A]</span></a> 'n Beskrywing van die stemreg-agitasie.</div><br/>
</div></div>
<div class="poem"><div class="stanza">
<span><b>XIII</b><br/>
</span>
</div><div class="stanza">
<span>Is 't oorlog?... In oom Koos se huis<br/>
</span>
<span>woel almal net om klaar te kry.<br/>
</span>
<span>Daar word geslag weer en gebak,<br/>
</span>
<span>en buite voor die agterdeur<br/>
</span>
<span>trek reeds die seuns die bokwa reg<br/>
</span>
<span>om op te pak.<br/>
</span>
</div><div class="stanza">
<span>Die harte voel nie lekker nie,<br/>
</span>
<span>die woorde het angstig-min geword—<br/>
</span>
<span>soos steeds by donker voorbesef,<br/>
</span>
<span>by die vergeefse angsgevraag<br/>
</span>
<span>van hoe en waar<br/>
</span>
<span>die ontwaakte lewenslot sal tref.<br/>
</span>
</div><div class="stanza">
<span>Lughartig praat 'n enkele seun<br/>
</span>
<span>hoe hy die Engelsman sal skiet,<br/>
</span>
<span>maar moeder maan: My kind, my kind!<br/>
</span>
<span>Die seun wyk willig vir die woord,<br/>
</span>
<span>want, ja, daar was 'n kleinigheid<br/>
</span>
<span>wat hy nog aan sy saal wou bind!<br/>
</span>
</div><div class="stanza">
<span>Dis amper klaar... Daar kom hul aan,<br/>
</span>
<span>die burgers van die omtrek, want<br/>
</span>
<span>oom Koos die is nog veldkornet...<br/>
</span>
<span>Straks staan hul, teuel in die arm<br/>
</span>
<span>en met geboë hoof,<br/>
</span>
<span>want een gaan voor in smeekgebed.<br/>
</span>
</div><div class="stanza">
<span>Die vrouens staan effens opsy,<br/>
</span>
<span>met arrems oor mekaar gevou,<br/>
</span>
<span>nou dat hul taak is afgedaan.<br/>
</span>
<span>Nou kan hul eers hul smart besef,<br/>
</span>
<span>en enkle droog met voorskoot-punt<br/>
</span>
<span>al die eerste oorlogstraan.<br/>
</span>
</div><div class="stanza">
<span>Dan skuif en skok, met gang en draf,<br/>
</span>
<span>die burgers op hul perde weg—<br/>
</span>
<span>dit lyk somaar 'n mengelklomp!<br/>
</span>
<span>Maar tussen hulle flikker-blits<br/>
</span>
<span>geweldig in die lenteson<br/>
</span>
<span>die blinkgemaakte mauser-tromp!<br/>
</span>
</div><div class="stanza">
<span>Oom Gert wat hom meer tuis voel by<br/>
</span>
<span>dié ruiterskaar—hy het oom Koos<br/>
</span>
<span>sy krygsmansdiens al aangebied—<br/>
</span>
<span>die luister hoe die jongspan in<br/>
</span>
<span>hul oorlogsblydskap sing<br/>
</span>
<span>die klanke van 'n oorlogslied:<br/>
</span>
</div></div>
<div class="poem"><div class="stanza">
<span><b>XIV</b><br/>
</span>
</div><div class="stanza">
<span>Kom, burgers, trek die perde reg:<br/>
</span>
<span>nou vrou en kind goeien-dag geseg!<br/>
</span>
<span>Jongkêrels, los die nôi se hand;<br/>
</span>
<span>en seuns, verlaat jul moeders, want<br/>
</span>
<span>daar gaan 'n strydroep deur die land!<br/>
</span>
<span>Gryp nou die teuels bymekaar—<br/>
</span>
<span>die vierkleur is weer in gevaar!<br/>
</span>
</div><div class="stanza">
<span>Die regterhand gryp die visier,<br/>
</span>
<span>die bors oorkruis 'n bandelier;<br/>
</span>
<span>die spore in die sonskyn blink,<br/>
</span>
<span>stiebeuels teen mekaar weerklink,<br/>
</span>
<span>die ketel aan die saal rinkink.<br/>
</span>
<span>Kom, burgers, hou nou bymekaar—<br/>
</span>
<span>die vierkleur is weer in gevaar!<br/>
</span>
</div><div class="stanza">
<span>Laat aan die trippelaar sy pas,<br/>
</span>
<span>maar hou die vuurge hingste vas.<br/>
</span>
<span>Die agterstes moet ingalop<br/>
</span>
<span>tot binne-in die ruiter-trop—<br/>
</span>
<span>die ponie en die bossie-kop.<br/>
</span>
<span>Kom, burgers, ry so bymekaar—<br/>
</span>
<span>die vierkleur is weer in gevaar!<br/>
</span>
</div><div class="stanza">
<span>Trek burgers, almal nou geteld,<br/>
</span>
<span>al voort maar deur die wye veld,<br/>
</span>
<span>en of jul al omlaag verdwyn<br/>
</span>
<span>of op die heuwels weer verskyn—<br/>
</span>
<span>wys altyd weer die slingerlyn.<br/>
</span>
<span>Kom burgers, trek so bymekaar—<br/>
</span>
<span>die vierkleur is weer in gevaar!<br/>
</span>
</div><div class="stanza">
<span>Jaag, burgers, jaag oor rant en rots<br/>
</span>
<span>wanneer jul teen die vyand bots.<br/>
</span>
<span>Ruk in, spring af en pos gevat<br/>
</span>
<span>aan die onwrikbre ryperd-blad.<br/>
</span>
<span>Mik fyn, kyk waar die stoffie spat!<br/>
</span>
<span>Staan, burgers, staan dan bymekaar—<br/>
</span>
<span>die vierkleur is weer in gevaar!<br/>
</span>
</div><div class="stanza">
<span>En moet jul val, val dan met eer,<br/>
</span>
<span>met die oog die vyand toegekeer;<br/>
</span>
<span>val op die grense, man en perd,<br/>
</span>
<span>die oue vierkleur is dit werd,<br/>
</span>
<span>en die eerkroon wink al uit die vert.<br/>
</span>
<span>Val burgers, val dan bymekaar—<br/>
</span>
<span>die vierkleur is weer in gevaar!<br/>
</span>
</div></div>
<div class="poem"><div class="stanza">
<span><b>XV</b><br/>
</span>
</div><div class="stanza">
<span>So sing die jonges vol van vreugde,<br/>
</span>
<span>maar ag, oom Gert se hart is seer<br/>
</span>
<span>as hy straks diep en dieper peinsend<br/>
</span>
<span>gaan langs die slagveld van weleer.<br/>
</span>
</div><div class="stanza">
<span>Dáár lê Majuba, donker kleurig,<br/>
</span>
<span>sy sye een en al terras;<br/>
</span>
<span>dis of die berg van alle eeue<br/>
</span>
<span>vir wonderdaad geskape was.<br/>
</span>
</div><div class="stanza">
<span>Daar lê Laingsnek; dis of Gods hande<br/>
</span>
<span>dit vir 'n skanswerk uit wou bou.<br/>
</span>
<span>En daar's Ingogo's kronkelbedding—<br/>
</span>
<span>net om die vyand op te hou.<br/>
</span>
</div><div class="stanza">
<span>Daar's nog die wonderlike hoeke,<br/>
</span>
<span>net om die vyand vas te keer;<br/>
</span>
<span>maar ag, oom Gert voel nou so anders,<br/>
</span>
<span>sy hart is onverklaarbaar seer.<br/>
</span>
</div><div class="stanza">
<span>Hy sien nou oral groot kanonne,<br/>
</span>
<span>hy weet nie of die ding sal gaan.<br/>
</span>
<span>Die treine voer nou alle soorte<br/>
</span>
<span>van wapens uit die hoofstad aan.<br/>
</span>
</div><div class="stanza">
<span>Daar is hom ook so baie mense,<br/>
</span>
<span>en baie goed word aangevoer;<br/>
</span>
<span>voorheen was daar so min maar nodig:<br/>
</span>
<span>'n ryperd, biltong en 'n roer.<br/>
</span>
</div><div class="stanza">
<span>Dis nodig, ja, die tyd die vorder,<br/>
</span>
<span>en daarom swyg hy maar en kyk.<br/>
</span>
<span>Maar heel die Amajuba-wêreld,<br/>
</span>
<span>alles wil hom so anders lyk.<br/>
</span>
</div><div class="stanza">
<span>Tog leef hy weer, die troue krygsman,<br/>
</span>
<span>al trek hy nou maar same net:<br/>
</span>
<span>'n oorlogsperd die stamp en runnik<br/>
</span>
<span>wanneer hy hoor die krygstrompet!<br/>
</span>
</div></div>
<div class="poem"><div class="stanza">
<span><b>XVI</b><br/>
</span>
</div><div class="stanza">
<span>Verlore!...<br/>
</span>
<span>Die dag van stryd het mooi begin,<br/>
</span>
<span>die burgers trek verwinnend in,<br/>
</span>
<span>en boerename 't binnekort<br/>
</span>
<span>oral 'n glorie-klank geword!—<br/>
</span>
<span>'n Pragtige môreglore!<br/>
</span>
<span>Maar onder in oom Gert se hart<br/>
</span>
<span>kom effens al, nog diep-verward,<br/>
</span>
<span>'n fluisterstem na vore:<br/>
</span>
<span>Verlore, verlore!<br/>
</span>
</div><div class="stanza">
<span>Verlore!...<br/>
</span>
<span>Die dag van stryd begin so goed,<br/>
</span>
<span>Suid-Afrika lê aan hul voet...<br/>
</span>
<span>Die Boer moet Afrika regeer!<br/>
</span>
<span>Gryp gou, voordat die kans kan keer!<br/>
</span>
<span>Buig uit die grense na vore!...<br/>
</span>
<span>Maar nou kom daardie fluisterstem,<br/>
</span>
<span>diep in oom Gert se bors geklem,<br/>
</span>
<span>so duidelik na vore:<br/>
</span>
<span>Verlore, verlore!<br/>
</span>
</div><div class="stanza">
<span>Verlore!...<br/>
</span>
<span>Rookwolke nader uit die suid<br/>
</span>
<span>en sprei hul oor die aard-breedte uit;<br/>
</span>
<span>oor Drakensberg se veil'ge top<br/>
</span>
<span>skuif swaar 'n donderonweer op;<br/>
</span>
<span>die storm sing in wilde kore!<br/>
</span>
<span>Oom Gert se stemme, in hom bekneld,<br/>
</span>
<span>kom nou daar buite op berg en veld<br/>
</span>
<span>al donderend na vore:<br/>
</span>
<span>Verlore, verlore!<br/>
</span>
</div><div class="stanza">
<span>Verlore!...<br/>
</span>
<span>Oom Gert die kon nie verder vlug,<br/>
</span>
<span>en sit nou, met sy vrou, te sug<br/>
</span>
<span>agter die ysterplate vas,<br/>
</span>
<span>daar waar hy eertyds vryman was<br/>
</span>
<span>en sy vryheid is wedergebore!<br/>
</span>
<span>Die fluisterstem daarbinne kom<br/>
</span>
<span>nou deur die ysterplaat weerom<br/>
</span>
<span>as huilende windstem na vore:<br/>
</span>
<span>Verlore, verlore!<br/>
</span>
</div><div class="stanza">
<span>Verlore!...<br/>
</span>
<span>Die dag van stryd hou lank nog aan—<br/>
</span>
<span>dis of die son nou stil gaan staan.<br/>
</span>
<span>Maar eindlik roep hul rond: "Verby!<br/>
</span>
<span>dis vrede, vrede weer, wees bly—<br/>
</span>
<span>al is die vryheid verlore!"...<br/>
</span>
<span>Dan keer die wilde stem as sug<br/>
</span>
<span>weer in oom Gert se hart terug;<br/>
</span>
<span>en dring dan weer altyd na vore:<br/>
</span>
<span>Verlore, verlore!<br/>
</span>
</div></div>
<div class="poem"><div class="stanza">
<span><b>XVII</b><br/>
</span>
</div><div class="stanza">
<span>Die oorlogsfakkel is gedoof,<br/>
</span>
<span>en die oorlogskamp word oopgesluit.<br/>
</span>
<span>Die nuwe tye, hooggeloof,<br/>
</span>
<span>kom met gejubel, lank en luid.<br/>
</span>
</div><div class="stanza">
<span>Die burgers kom van oral an<br/>
</span>
<span>en raak al met hul lot versoen.<br/>
</span>
<span>Maar net oom Gert, gebroke man,<br/>
</span>
<span>wat sal hy in so 'n wêreld doen?<br/>
</span>
</div><div class="stanza">
<span>Want ook sy troue vrou is dood—<br/>
</span>
<span>die lewe van 'n handjie meel<br/>
</span>
<span>en van 'n brok genadebrood<br/>
</span>
<span>was haar as boerevrou te veel.<br/>
</span>
</div><div class="stanza">
<span>Willem, sy skoonseun—hy't vir hom<br/>
</span>
<span>die boerdery eers waargeneem—<br/>
</span>
<span>is skout, en het nie teruggekom.<br/>
</span>
<span>Hy's seker nou totaal vervreem!<br/>
</span>
</div><div class="stanza">
<span>Oom Koos weer het sy grond verhuur,<br/>
</span>
<span>en trek die hoë Bosveld in,<br/>
</span>
<span>die Randse lewe is hom te duur<br/>
</span>
<span>en skaadlik vir sy huisgesin.<br/>
</span>
</div><div class="stanza">
<span>Maar Dina—waar is sy en wat?<br/>
</span>
<span>sy die altyd skone boerevrou?...<br/>
</span>
<span>Geheel verslingerd in die stad<br/>
</span>
<span>en will'ge prooi van vreemdes nou!<br/>
</span>
</div><div class="stanza">
<span>Wanneer oom Gert van Dina hoor,<br/>
</span>
<span>verbysterd al deur smart op smart,<br/>
</span>
<span>dan roep 'n dubb'le stem: "Verloor!"<br/>
</span>
<span>en dubb'le swaard gaan deur sy hart.<br/>
</span>
</div><div class="stanza">
<span>Geen antwoord is daar op die stem<br/>
</span>
<span>wat vlymend deur sy siel nou gaan;<br/>
</span>
<span>maar as die leed te vinnig klem,<br/>
</span>
<span>roep hy: "Dit het die stad gedaan!"<br/>
</span>
</div></div>
<div class="figcenter" style="width: 400px;">
<span id="id-6889948199557875171" title="">Dié vaal-wit hopies dek hul bei, / vader en dogter, sy aan sy!</span>
<span class="caption" id="ebm_caption2">Dié vaal-wit hopies dek hul bei, / vader en
dogter, sy aan sy!
</span>
</div>
<h2 id="pgepubid00008"><a id="Groue_Grawe"></a>Groue Grawe</h2>
<div class="poem"><div class="stanza">
<span><b>I</b><br/>
</span>
</div><div class="stanza">
<span>Dis heuwels, heuwels, heuwels net<br/>
</span>
<span>sover 'n mens se oog kan speur:<br/>
</span>
<span>maar heuwels sonder struik of gras,<br/>
</span>
<span>en droewig-vaal soos as gekleur.<br/>
</span>
</div><div class="stanza">
<span>Langes die heuwels staan 'n ding<br/>
</span>
<span>soos die houtgeraamte van 'n huis,<br/>
</span>
<span>waarbowe rust'loos wiele draai<br/>
</span>
<span>wat die waentjies optrek met die gruis.<br/>
</span>
</div><div class="stanza">
<span>Die heuwels is party al oud;<br/>
</span>
<span>verlate en vasgereën party,<br/>
</span>
<span>en storms het baster-klofies in<br/>
</span>
<span>hul naakte ribbes ingesny.<br/>
</span>
</div><div class="stanza">
<span>Die ander is nog in die maak<br/>
</span>
<span>van poeiergrond of gruis nog grof;<br/>
</span>
<span>en as die wind die fynes vat,<br/>
</span>
<span>dan trek daar tuite stof.<br/>
</span>
</div><div class="stanza">
<span>Die heuwels lyk soos duine wat<br/>
</span>
<span>in blankheid rys aan verre strand—<br/>
</span>
<span>dáár rys hul uit die blou-diep see,<br/>
</span>
<span>hier uit die aard se ingewand.<br/>
</span>
</div><div class="stanza">
<span>Hier's ook 'n dreuning soos die dreun<br/>
</span>
<span>van sagbewoë wêreldsee,<br/>
</span>
<span>en winde wend, dan hier, dan daar<br/>
</span>
<span>die dowwe dreuning met hul mee.<br/>
</span>
</div><div class="stanza">
</div><div class="stanza">
<span>Maar waarom is die heuwels dan<br/>
</span>
<span>so hoog en ook so bleek?<br/>
</span>
<span>En waarom is die dreun so diep,<br/>
</span>
<span>so droef nes een wat smartlik smeek?...<br/>
</span>
</div><div class="stanza">
<span>Hul sê die duine aan strand is die<br/>
</span>
<span>grafheuwels van wie sterwe in see;<br/>
</span>
<span>en daardie droewe dreuning is<br/>
</span>
<span>die klag van wees en weduwee.<br/>
</span>
</div><div class="stanza">
<span>Maar hiérdie heuwels, heuwels dan<br/>
</span>
<span>wat ook so hoog is en so bleek?<br/>
</span>
<span>En hiérdie droewe dreuning dan<br/>
</span>
<span>wat klaag soos een wat smartlik smeek?...<br/>
</span>
</div></div>
<div class="poem"><div class="stanza">
<span><b>II</b><br/>
</span>
</div><div class="stanza">
<span>'n Agtal jare is weer verby.<br/>
</span>
<span>Die boereplase is opgebou,<br/>
</span>
<span>die platjies is weer huise nou,<br/>
</span>
<span>die woeste leegte 'n landery.<br/>
</span>
<span>Gou ruk weer alles in verband—<br/>
</span>
<span>Suid-Afrika's 'n wonderland!<br/>
</span>
</div><div class="stanza">
<span>Maar net oom Gert se lewe kwyn.<br/>
</span>
<span>Sy hart is nie meer in die werk,<br/>
</span>
<span>sy wank'le bene is al onsterk,<br/>
</span>
<span>en ook die plasie word te klein.<br/>
</span>
<span>Die lewensreggie, kort van duur,<br/>
</span>
<span>wag net nog op sy sterwensuur.<br/>
</span>
</div><div class="stanza">
<span>Wanneer hy die omtrek saans beskou,<br/>
</span>
<span>hoedat die huis-tal groter word,<br/>
</span>
<span>die vrydom steeds word ingekort—<br/>
</span>
<span>dan sê hy: "Ja, daar is dit nou!<br/>
</span>
<span>Die vroeëre boere-paradys<br/>
</span>
<span>is nou één molshoop, groot en grys.<br/>
</span>
</div><div class="stanza">
<span>"Hier bly net hope en holtes lê:<br/>
</span>
<span>die vreemd'ling kraak die neut in twee<br/>
</span>
<span>waarvan hy ons net doppe gee,<br/>
</span>
<span>maar al die neutvet dra hy weg.<br/>
</span>
<span>Ons goud gaan na 'n vreemde strand—<br/>
</span>
<span>Transvaal bly lê: 'n armmans-land!<br/>
</span>
</div><div class="stanza">
<span>"Die voorpos van die armes woon<br/>
</span>
<span>in Blikkies-dorp se kronkel-sink<br/>
</span>
<span>wat ver soos bottelstukke blink.<br/>
</span>
<span>Hul lewe van 'n hongerloon<br/>
</span>
<span>in huisies aanmekaar gepas<br/>
</span>
<span>en jaartjies vol van steenkool-as.<br/>
</span>
</div><div class="stanza">
<span>"Ag, arm Transvaal, waarvoor ek vrees,<br/>
</span>
<span>jy't Afrika voorheen geroer<br/>
</span>
<span>tot wakkerskudding van die boer—<br/>
</span>
<span>sal jy nie nou die laaste wees?<br/>
</span>
<span>Jou heil'ge eersgeboorte-reg<br/>
</span>
<span>word op die mark te koop geleg."<br/>
</span>
</div></div>
<div class="poem"><div class="stanza">
<span><b>III</b><br/>
</span>
</div><div class="stanza">
<span>Oom Gert het min verwagting meer.<br/>
</span>
<span>Nog één ding hou hom aan die loop,<br/>
</span>
<span>dit is die vleugie van 'n hoop<br/>
</span>
<span>dat eens sy dogter weer sal keer.<br/>
</span>
<span>Die droewe en tog verbede dag,<br/>
</span>
<span>daar bly sy siel nou stil op wag.<br/>
</span>
</div><div class="stanza">
<span>Sy hopie word hom aangesterk<br/>
</span>
<span>deur 'n storie in 'n boek gelees:<br/>
</span>
<span>"In Skotlands berge is 't gewees,<br/>
</span>
<span>en 't was ook daar 'n stad se werk.<br/>
</span>
<span>'n Eenge dogter in haar fleur<br/>
</span>
<span>is uit die vadershuis geskeur.<br/>
</span>
</div><div class="stanza">
<span>"Nie wetend waar sy swerwend gaan,<br/>
</span>
<span>kon haar vader net nog bid.<br/>
</span>
<span>Geen grendel is snags opgesit,<br/>
</span>
<span>maar deur die deur wat opestaan,<br/>
</span>
<span>flikker 'n kersie heelnag lang,<br/>
</span>
<span>wat haar by weerkoms moet ontvang.<br/>
</span>
</div><div class="stanza">
<span>"En ja, sy het eennag gekom!<br/>
</span>
<span>Die trekking van die ver-oop deur,<br/>
</span>
<span>en kersgeflikker deur die skeur,<br/>
</span>
<span>die stille bede-heiligdom—<br/>
</span>
<span>ja die gebed nog allermees—<br/>
</span>
<span>was 't vir haar hart te sterk gewees?...<br/>
</span>
</div><div class="stanza">
<span>"As sy haar vader wenend kus,<br/>
</span>
<span>bars die oue ook in trane uit:<br/>
</span>
<span>'My kind, die deur was nooit gesluit<br/>
</span>
<span>en daardie kersie nooit geblus;<br/>
</span>
<span>dáár het ek biddend, nag aan nag,<br/>
</span>
<span>geduldig op jou koms gewag.'"<br/>
</span>
</div><div class="stanza">
</div><div class="stanza">
<span>Maar ag, oom Gert se hart is bang;<br/>
</span>
<span>want as die jaartal al maar slyt,<br/>
</span>
<span>dink hy: "My hoop is ydelheid,<br/>
</span>
<span>my wagte duur tog al te lang;<br/>
</span>
<span>my lewensdaggie's netnou om,<br/>
</span>
<span>en dan het sy nog nie gekom."<br/>
</span>
</div><div class="stanza">
</div><div class="stanza">
<span>Die mense vier al Unie-fees!...<br/>
</span>
<span>Hy, arme, sal ook maar gaan kyk<br/>
</span>
<span>hoedat die nuwe wêreld lyk—<br/>
</span>
<span>wie weet, miskien sal sy daar wees!<br/>
</span>
<span>Sy eensaamheid verlaat hy dan<br/>
</span>
<span>en kyk die vreemde wêreld an:<br/>
</span>
</div></div>
<div class="poem"><div class="stanza">
<span><b>IV</b><br/>
</span>
</div><div class="stanza">
<span>Hoe mooi het al die stad geword!<br/>
</span>
<span>Hoe slinger, soos 'n krans, omheen<br/>
</span>
<span>die villatjies in keur van steen<br/>
</span>
<span>en wisseling van boumodel!<br/>
</span>
</div><div class="stanza">
<span>Hoe mengel hulle kleuretint,<br/>
</span>
<span>van helder-wit tot donker-dof,<br/>
</span>
<span>omlaag, omhoog; dis alles of<br/>
</span>
<span>'n kunst'naarshand hul plek bepaal.<br/>
</span>
</div><div class="stanza">
<span>Hoe groei die bome in die rots<br/>
</span>
<span>en bloei die blomme in kleure sag,<br/>
</span>
<span>vlak teen die rant se wilde prag,<br/>
</span>
<span>asof dit nooit nie anders was.<br/>
</span>
</div><div class="stanza">
<span>En dan, die golwende verskiet<br/>
</span>
<span>van bulte en bosse, al deureen,<br/>
</span>
<span>totdat die oë vasslaan teen<br/>
</span>
<span>Magaliesberg, die groot blou reus.<br/>
</span>
</div><div class="stanza">
<span>('n Bietjie goud maak baie mooi,<br/>
</span>
<span>en—dis maar krummels van die groot,<br/>
</span>
<span>uit louter goud gebakte brood,<br/>
</span>
<span>wat na Europa word vervoer!)<br/>
</span>
</div><div class="stanza">
<span>Ook saans nog wyk die mooiigheid<br/>
</span>
<span>nie heeltemal nie, want dan blink<br/>
</span>
<span>'n see van liggies; mens sal dink<br/>
</span>
<span>die sterre 't uit die lug geval.<br/>
</span>
</div><div class="stanza">
<span>Die stad self lyk nou een en al<br/>
</span>
<span>koopmanspaleise opeengehoop,<br/>
</span>
<span>waartussen al die mensies loop<br/>
</span>
<span>wat vreselike drukte maak.—<br/>
</span>
</div><div class="stanza">
<span>Oom Gert sien niks van al die skoon.<br/>
</span>
<span>Die agterbuurt, daar dink hy aan<br/>
</span>
<span>waar die blikhuisies almal staan,<br/>
</span>
<span>en alles vuil-armoedig is;<br/>
</span>
</div><div class="stanza">
<span>bedink maar hoe die mense woel<br/>
</span>
<span>waar huise en stof die son versper,<br/>
</span>
<span>waar sawends skyn geen maan of ster,<br/>
</span>
<span>en net die lampeskynsels blink.<br/>
</span>
</div><div class="stanza">
<span>Hy sien skoorstene en steenkoolrook;<br/>
</span>
<span>hy hoor die treine met hul haas;<br/>
</span>
<span>hy hoor die myn se toeter blaas,<br/>
</span>
<span>en 't gaan asof die aarde brul.<br/>
</span>
</div><div class="stanza">
<span>Hy dink dan aan die myn-graf waar<br/>
</span>
<span>die mense lewendig in kruip,<br/>
</span>
<span>om soos erdvarke rond te sluip<br/>
</span>
<span>vir bietjie geld en—longekwaal.<br/>
</span>
</div><div class="stanza">
<span>Hy dink aan ander duisende<br/>
</span>
<span>van mense, voorheen eerbaar-braaf,<br/>
</span>
<span>vir wie die skandgraf word gegraaf<br/>
</span>
<span>wanneer die goud rys uit die grond.—<br/>
</span>
</div><div class="stanza">
<span>Maar—daar is fees bo-op dié graf!<br/>
</span>
<span>Nes die ou tyd waar oom Gert van lees,<br/>
</span>
<span>dat mense hou 'n dansersfees<br/>
</span>
<span>wanneer die "swarte dood" verwoes.<br/>
</span>
</div></div>
<div class="poem"><div class="stanza">
<span><b>V</b><br/>
</span>
</div><div class="stanza">
<span><i>Die môre van die Unie-fees</i><br/>
</span>
</div><div class="stanza">
<span>Oom Gert sien die soldate<br/>
</span>
<span>in kakie langs die strate.<br/>
</span>
<span>Hy sien die oorlogslans<br/>
</span>
<span>se lintjies vrolik dans,<br/>
</span>
<span>die sabels en gewere,<br/>
</span>
<span>kanonne en helmet-vere,<br/>
</span>
<span>op die paradebaan.<br/>
</span>
<span>En agteraan?...<br/>
</span>
</div><div class="stanza">
<span>Hy sien die oorlogs-wees<br/>
</span>
<span>wat deelneem aan die fees—<br/>
</span>
<span>'n kinder-keurkommande<br/>
</span>
<span>met skewe hoede-rande;<br/>
</span>
<span>'n ganse skaar kadette<br/>
</span>
<span>met roer en bajonette—<br/>
</span>
<span>al agteraan<br/>
</span>
<span>op die paradebaan.<br/>
</span>
</div><div class="stanza">
<span><i>Die môre-godsdiens</i><br/>
</span>
</div><div class="stanza">
<span>Vroom geklank!<br/>
</span>
<span>Mense dank,<br/>
</span>
<span>almal mede,<br/>
</span>
<span>vir die vrede<br/>
</span>
<span>'n Opperwese.<br/>
</span>
<span>Want genees is<br/>
</span>
<span>en verbonde<br/>
</span>
<span>is al die wonde;<br/>
</span>
<span>rassevete <a id="FNanchor_B_1"></a><a class="fnanchor pginternal" href="7290896147207210535_16543-h-1.htm.html#Footnote_B_1">[B]</a><br/>
</span>
<span>'s al vergeet.<br/>
</span>
<span>Met veréénde klank<br/>
</span>
<span>rys die vreugdedank!<br/>
</span>
</div><div class="stanza">
<div class="footnote"><p><a id="Footnote_B_1"></a><a class="pginternal" href="7290896147207210535_16543-h-1.htm.html#FNanchor_B_1"><span class="label">[B]</span></a> Rassetwiste.</p></div><br/>
</div><div class="stanza">
<span><i>Die middag</i><br/>
</span>
</div><div class="stanza">
<span>Hy hoor die geluid van juublend gesketter,<br/>
</span>
<span>die vrolike klank van simbaal en trompetter,<br/>
</span>
<span>gedra op die dreun van die oorlogstamboer<br/>
</span>
<span>wat dond'rend soos onweer die harte kom roer.<br/>
</span>
<span>Daar's wapenbeweeg wat yslik weerklink;<br/>
</span>
<span>kanonwaens kom aan en kettings rinkink.<br/>
</span>
<span>En hy hoor daarna:<br/>
</span>
<span>Hoera! Hoera!<br/>
</span>
</div><div class="stanza">
<span>Hy hoor die tred van die oorlogswees,<br/>
</span>
<span>sy voete gedril vir die Unie-fees!<br/>
</span>
<span>Hy hoor 'n gesang van sy lippe weerklink<br/>
</span>
<span>as hy bly en verruk uit die feesbeker drink.<br/>
</span>
<span>'n Hosanna gaan op uit die kindermond,<br/>
</span>
<span>en die skare juig saam in die vrolike stond;<br/>
</span>
<span>En hy hoor daarna:<br/>
</span>
<span>Hoera! Hoera!<br/>
</span>
</div><div class="stanza">
<span><i>Die aand</i><br/>
</span>
</div><div class="stanza">
<span>Vreugdevure deur die land...<br/>
</span>
<span>Mense juigend om die brand!<br/>
</span>
<span>Vreugdepyle gons omhoog<br/>
</span>
<span>en ontplof hoog aan die boog;<br/>
</span>
<span>bly-verwonderd bly die skaar<br/>
</span>
<span>na die skitterkleure staar.<br/>
</span>
</div><div class="stanza">
<span>Oom Gert gaan vroeg die aand na huis,<br/>
</span>
<span>want een ding staan by hom nou vas:<br/>
</span>
<span>dat hy nie in dié wêreld pas.<br/>
</span>
<span>Hy het 'n beter dag geken<br/>
</span>
<span>en is te oud om nog te wen<br/>
</span>
<span>aan al die vreemdigheid<br/>
</span>
<span>van nuwe koers en tyd.<br/>
</span>
</div><div class="stanza">
<span>Hy slaap laat in met diep gesug,<br/>
</span>
<span>en in sy droom kom weer terug<br/>
</span>
<span>die wese op die paradebaan,<br/>
</span>
<span>die kinders wat hosanna sing,<br/>
</span>
<span>die mense wat mekaar verdring<br/>
</span>
<span>om rond die vreugdevuur te staan.<br/>
</span>
</div><div class="stanza">
<span>Ook kom hom deur sy droomnag speel<br/>
</span>
<span>'n enk'le krygs- en kamptoneel;<br/>
</span>
<span>'n moeder by haar kind aan waak,<br/>
</span>
<span>'n stryder sterwend vir sy saak.<br/>
</span>
</div><div class="stanza">
<span>En as hy opstaan kom die vraag:<br/>
</span>
<span>My Dina, ja, was sy<br/>
</span>
<span>ook dalk daarby?...<br/>
</span>
</div></div>
<div class="poem"><div class="stanza">
<span><b>VI</b><br/>
</span>
</div><div class="stanza">
<span>Dina se lewe val haar swaar.<br/>
</span>
<span>Helaas, sy was die laaste tyd<br/>
</span>
<span>haar blosende gesondheid kwyt,<br/>
</span>
<span>en moes gedurig drankies koop.<br/>
</span>
</div><div class="stanza">
<span>Sy het in 'n café gedien<br/>
</span>
<span>waar sy gedurig reg moes staan,<br/>
</span>
<span>die wit-gestyfde voorskoot aan<br/>
</span>
<span>en haardos ydel opgetooi.<br/>
</span>
</div><div class="stanza">
<span>Sy moes haar aangesig verkleur;<br/>
</span>
<span>want al die glans van vel en oog<br/>
</span>
<span>het met die jare weggedroog—<br/>
</span>
<span>só was haar blommesteel geknak!<br/>
</span>
</div><div class="stanza">
<span>Sy moes daar staan en vriendlik wees<br/>
</span>
<span>vir iedereen, al oor en oor,<br/>
</span>
<span>ook as die kêrels met haar skoor<br/>
</span>
<span>en stilletjies haar dinge sê.<br/>
</span>
</div><div class="stanza">
<span>Saans word sy dikwels uitgevra<br/>
</span>
<span>om na die bioskoop te kyk;<br/>
</span>
<span>dan moet sy weer so sinlik lyk,<br/>
</span>
<span>dat sy die jonkmans kan bekoor.<br/>
</span>
</div><div class="stanza">
<span>Dan kry sy volop lekkers en<br/>
</span>
<span>'n sitplek in die voorste ry;<br/>
</span>
<span>dan is daar volop gekkerny<br/>
</span>
<span>op die toneel en in die saal,<br/>
</span>
</div><div class="stanza">
<span>totdat 'n ander lewensdag<br/>
</span>
<span>in sondenag word uitgeblus;<br/>
</span>
<span>die liggaam weer na late rus<br/>
</span>
<span>moet deur die vroeë more heen.<br/>
</span>
</div><div class="stanza">
<span>Hoe sweef dan om haar koors-gesig<br/>
</span>
<span>die kuisheid van die môredou;<br/>
</span>
<span>hoe pynig haar 'n naberou<br/>
</span>
<span>wat al maar met die môre kom!<br/>
</span>
</div><div class="stanza">
<span>Haar leë hart het sy so lank<br/>
</span>
<span>uit singenot se kelk laat drink,<br/>
</span>
<span>dit word haar aldeur volgeskink<br/>
</span>
<span>en—tot die prys van hande goud.<br/>
</span>
</div><div class="stanza">
<span>Tog bly haar hart gedurig leeg...<br/>
</span>
<span>Sy sal die fees dan ook maar my...<br/>
</span>
<span>Oom Gert soek haar vergeefs daarby...<br/>
</span>
<span>Skyn-vrolik is sy nou nie meer!...<br/>
</span>
</div></div>
<div class="poem"><div class="stanza">
<span><b>VII</b><br/>
</span>
</div><div class="stanza">
<span>Ja, Dina was dié dag nie by<br/>
</span>
<span>en ook nie bly...<br/>
</span>
<span>God het haar eind'lik stil laat staan!<br/>
</span>
<span>En omgewend?...<br/>
</span>
</div><div class="stanza">
<span>Die aand versprei sy duister skerm<br/>
</span>
<span>wanneer sy op die rante kerm<br/>
</span>
<span>in haar ellend:<br/>
</span>
</div><div class="stanza">
<span>"Ag, kon ek nog my sondedaad<br/>
</span>
<span>as sondesaad<br/>
</span>
<span>weer in my donker hart<br/>
</span>
<span>terugontvang,<br/>
</span>
<span>dan was my vrees,<br/>
</span>
<span>my angs by awendswart<br/>
</span>
<span>wis minder bang<br/>
</span>
<span>gewees.<br/>
</span>
</div><div class="stanza">
<span>Maar nou, nou het voorheen my hand<br/>
</span>
<span>dit uitgeplant,<br/>
</span>
<span>die eerste korrel van die kwaad.<br/>
</span>
<span>En ieder jaar vermenigvuldig<br/>
</span>
<span>die boom so kwaad<br/>
</span>
<span>die sondesaad,<br/>
</span>
<span>en maak my siel doodskuldig.<br/>
</span>
</div><div class="stanza">
<span>Teen awendgrys<br/>
</span>
<span>verrys<br/>
</span>
<span>nou boom op boom, hul bly<br/>
</span>
<span>soos donker plekke,<br/>
</span>
<span>soos pikswart vlekke<br/>
</span>
<span>dwars-teen my vinnig-aan<br/>
</span>
<span>wegdonkerende hemel staan.<br/>
</span>
</div><div class="stanza">
<span>En waar ek nou al dolend gaan,<br/>
</span>
<span>hul staar my aan,<br/>
</span>
<span>die bome; deur hul blare<br/>
</span>
<span>hoor ek die nare<br/>
</span>
<span>geruis van doem en dood—<br/>
</span>
<span>oneindig ver van my<br/>
</span>
<span>en altyd naderby!<br/>
</span>
</div><div class="stanza">
<span>Ek vlug verdwaald, verdwaas van sin,<br/>
</span>
<span>benard, benoud<br/>
</span>
<span>my donker woud<br/>
</span>
<span>al dieper, dieper in!"<br/>
</span>
</div></div>
<div class="poem"><div class="stanza">
<span><b>VIII</b><br/>
</span>
</div><div class="stanza">
<span>Sal God dan Dina so laat staan?...<br/>
</span>
<span>Sy wend haar voetstap al maar aan<br/>
</span>
<span>op agterbuurtse sinkgebou<br/>
</span>
<span>waar awenddienste word gehou...<br/>
</span>
<span>Net kwyn sag weg 'n lied van dank<br/>
</span>
<span>as sy gaan sit op verste bank.<br/>
</span>
</div><div class="stanza">
<span>Wanneer die laaste galm verruis,<br/>
</span>
<span>spreek sag die leraar van 'n Huis<br/>
</span>
<span>daarbowe, wat veel wonings het,<br/>
</span>
<span>die toevlugsoord van wat belas,<br/>
</span>
<span>gedruk, verlaat, verlore was.<br/>
</span>
</div><div class="stanza">
<span>Wees nie ontroer, voeg hy daarby,<br/>
</span>
<span>as jul nog sondesmarte ly,<br/>
</span>
<span>want daar hou juis die eng'le fees<br/>
</span>
<span>om wie verlore hier mag wees.<br/>
</span>
</div><div class="stanza">
<span>o Die oue, oue Bybeltaal,<br/>
</span>
<span>by haar al lank verouderd al—<br/>
</span>
<span>dit sink soos eerste druppels reën<br/>
</span>
<span>wat op 'n ou pad val.<br/>
</span>
</div><div class="stanza">
<span>(Wat hoor sy nou! "Wees nie ontroer!"<br/>
</span>
<span>Het God haar voete hier gevoer?...<br/>
</span>
<span>Wat hoor sy! "Daar is baie plek."<br/>
</span>
<span>Ook vir 'n sondares soos ek?...<br/>
</span>
<span>Wat!... dat daar om verlorene fees<br/>
</span>
<span>sal wees!)<br/>
</span>
</div><div class="stanza">
<span>Dan volg 'n laaste smeekgebed<br/>
</span>
<span>dat God barmhartiglik mag red<br/>
</span>
<span>deur altyd-nuwe wekgeluid;<br/>
</span>
<span>en daarmee gaan die kerkie uit.<br/>
</span>
</div><div class="stanza">
<span>Sy stap die duisternis weer in,<br/>
</span>
<span>maar dis vir haar 'n dagbegin;<br/>
</span>
<span>dis of die sterre almal wink,<br/>
</span>
<span>of die aandster bo die woning blink<br/>
</span>
<span>waarin haar vader op haar wag.<br/>
</span>
</div><div class="stanza">
<span>Dieselfde nag het sy besluit<br/>
</span>
<span>om na haar vader terug te gaan.<br/>
</span>
<span>Want as God haar nie weg wil wys,<br/>
</span>
<span>dan neem 'n eie vader wis<br/>
</span>
<span>sy enige dogter aan.<br/>
</span>
</div></div>
<div class="poem"><div class="stanza">
<span><b>IX</b><br/>
</span>
</div><div class="stanza">
<span>"Wie kom so laat nog na my huis?...<br/>
</span>
<span>Ek hoor daarbuite 'n voetstap ruis."...<br/>
</span>
<span>Die bo-deur swaai sag aan die kant.<br/>
</span>
<span>Is dit die wind se onsigbre hand?...<br/>
</span>
</div><div class="stanza">
<span>'n Kersie wikkel—hoe die deur<br/>
</span>
<span>al saggies word opsy gebeur—<br/>
</span>
<span>en wend lig-golfies daar en hier<br/>
</span>
<span>langs langvergane muurpapier.<br/>
</span>
</div><div class="stanza">
<span>"Wie kom nou na my huis? Dis nag!"<br/>
</span>
<span>Die grysaard nou geboë wag<br/>
</span>
<span>en kyk, maar kan geen wese ontdek—<br/>
</span>
<span>totdat 'n stem kom: "Pa, dis ek."<br/>
</span>
</div><div class="stanza">
<span>Dan doem traag uit die duisternis<br/>
</span>
<span>'n beeld wat hom nóg eie is.<br/>
</span>
<span>"My kind!... Oplaas!" en dan niks meer.<br/>
</span>
<span>Sy val hom aan die voete neer.<br/>
</span>
</div><div class="stanza">
<span>'n Vaderhart se medely—<br/>
</span>
<span>wat kom Gods liefde naderby?<br/>
</span>
<span>God wat alreeds te wagte staan<br/>
</span>
<span>as die "verlore seun" kom aan!<br/>
</span>
</div><div class="stanza">
<span>Hy blik haar in die skuldige oog...<br/>
</span>
<span>Die trane-sout 't al vasgedroog.<br/>
</span>
<span>En sinlikheid aan 't wisselwyk,<br/>
</span>
<span>van ver deur dowwe sluiers kyk.<br/>
</span>
</div><div class="stanza">
<span>"My kind, dáár het ek neergekniel,<br/>
</span>
<span>snags uitgestort my bitter siel;<br/>
</span>
<span>dié deur het nooit nie dig gegaan,<br/>
</span>
<span>en daardie kersie 't daar gestaan.<br/>
</span>
</div><div class="stanza">
<span>"Nou kan ek sterf, my oog het nou<br/>
</span>
<span>jou saligheid, my kind, aanskou."<br/>
</span>
<span>Hy sien haar aangesig is bleek—<br/>
</span>
<span>'n skone spieël gekraak, gebreek.<br/>
</span>
</div><div class="stanza">
<span>"Hoe is jou skoonheid van weleer<br/>
</span>
<span>deur Gods geregtigheid verteer—<br/>
</span>
<span>die vlam wat ons nie sien nie, maar<br/>
</span>
<span>waarvan ons net die as vergaar!<br/>
</span>
</div><div class="stanza">
<span>"My kind, meteens my profesie,<br/>
</span>
<span>van wat my oog gewislik nie<br/>
</span>
<span>meer sal aanskou: die wederkeer<br/>
</span>
<span>van al my volk tot God en eer.<br/>
</span>
</div><div class="stanza">
<span>"Lê op my graf geen sooi met gras,<br/>
</span>
<span>maar dek dit met die heuwel-as;<br/>
</span>
<span>want daarso lê begraaf jou eer<br/>
</span>
<span>en van die boervolk van weleer.<br/>
</span>
</div><div class="stanza">
<span><i>"Ja, daarom is die heuwels hoog,</i><br/>
</span>
<span><i>en dáárom is hul skynsel bleek,</i><br/>
</span>
<span><i>en daarom is die winddreun diep,</i><br/>
</span>
<span><i>so droef soos een wat smartlik smeek!</i><br/>
</span>
</div><div class="stanza">
<span>"Maar eens herleef die nasie weer,<br/>
</span>
<span>waarvan ek sterwend profeteer.<br/>
</span>
<span>Eens word die grys-blou heuwels klein<br/>
</span>
<span>as God alleen weer groot verskyn!"<br/>
</span>
</div><div class="stanza">
<span>Hul staar mekaar nog vraend aan<br/>
</span>
<span>wanneer die dag al op wil gaan...<br/>
</span>
<span>Dan sien sy hoe sy vinger wys<br/>
</span>
<span>waar Perdekraal se heuwels rys!<br/>
</span>
</div><div class="stanza">
</div><div class="stanza">
<span>Die digter het sy taak volbring.<br/>
</span>
<span>Die sanger het sy lied gesing,<br/>
</span>
<span>en wil met enk'le woorde nog<br/>
</span>
<span>vermeld van stille beevaarts-tog;<br/>
</span>
</div><div class="stanza">
<span>van hoe sy voet eerbiedig stand<br/>
</span>
<span>hou by twee graftes op die Rand.<br/>
</span>
<span>Dié vaal-wit hopies dek hul bei,<br/>
</span>
<span>vader en dogter, sy aan sy!—<br/>
</span>
</div></div>
</body></html>
