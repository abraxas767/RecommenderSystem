<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s12"><span class="x-ebookmaker-pageno" id="pgepubid00047" title="[Inhoud]"><a class="pginternal" href="4880508795349161123_61525-h-0.htm.html#xd29e280" title="Inhoud"></a></span><div class="divHead" id="pgepubid00048">
<h2 class="main">DIE SAAK VAN DIE BOESMAN SE KANT BESKOU.</h2>
</div>
<div class="divBody">
<p class="first">Die beskuldigde het voorgekom, en ongehoord, is hy ter dood veroordeel. Dit help nie
nou om sy pleidooi op te stel nie, sy bene, deur die aasvoëls skoongevreet, is al
lankal vergaan; maar om die toestand van die jagterras beter te verstaan, is dit goed
om ook die saak van hulle kant te bestudeer.
</p>
<p>Hulle was vuil, ja, gewis; maar is dit ’n rede waarom hulle moes uitgeroei word? Hulle
was nie kieskeurig wat hulle ete betref nie, maar waarom moet hulle as ’n lekkerny
vir die aasvoëls opgedis word? Hulle bure, die Hottentotte, was maar net so vuil.
Die ingewande van diere, effens skoongemaak en opgeblaas het hul gedien as sieraad
om hul enkels en as beskerming teen slange. Die toestand van die halfskoongemaakte
versieringe na ’n paar dae kan die geagte leser vir homself maar voorstel. En as meneer
Hottentot miskien ’n rukkie daarna hongerly, eet hy sy enkelbande maar op! Is daar
veel te kies tussen die Boesman en Hottentot wat reinheid betref?
</p>
<p>En bestaan daar nie ’n goeie rede vir die laag stof wat die Boesman oor die huid gedra
het nie? Soos Jonkvrou Augusta Uitenhage de Mist, dogter van die Kommissaris opmerk,
het dit gedien as ’n beskerming teen die steek van insekte, en Ratzel vertel ons van
die inboorlinge van Australië wat dieselfde mode gevolg het, met die resultaat dat
alleen <span class="ex">na</span> die koms van die Blanke, en na hulle die liggaam begin was het, hulle nader kennis
gemaak het met seker intieme wesentjies waarmee die Afrikaner in die Engelse oorlog
ook in baie nou aanraking gekom het.
</p>
<p>So verwyt mense ook die Boesmans omdat hulle nie huise gebou het nie, nie bedde gehad
het nie, maar in neste in die grond soos volstruise geslaap het; maar hulle moet darem
daarby voeg wat die Boesmans sê, naamlik, dat van die Blanke in die land gekom het,
hulle nooit met hul voete onder die karos geslaap het nie, en met <span class="x-ebookmaker-pageno" id="pgepubid00049" title="[25]"><a class="pginternal" href="4880508795349161123_61525-h-12.htm.html#pb25" id="pb25" title="25"></a></span>die uitbreiding van die vervolging van die Boesman deur die Blankes, die arme Barbaar
later verplig was om sy woning so eenvoudig, en soveel molik na ’n bossie te laat
lyk, sodat dit nie die aandag van sy beskaafde vyand moet trek nie. Kortom, het hy
gebruik gemaak van die kuns nou weer deur die Franse ontdek: “camouflage.”
</p>
<p>Sedelikheid is maar relatief. Hoe onsedelik moet ons dames by ’n teater of bal nie
lyk vir die Slamse vrouens wat net hul oë voor die publiek ontbloot! Vir ander rasse
is die mond iets onsedeliks wat moet bedek word, en hulle beskou dit as ’n bewys van
’n betreurenswaardige gebrek aan opvoeding as iemand, voor ander, kos in sy mond sou
neem! So is dit ook in die geval van die Boesman; ons noem onsedelik alles wat nie
pas by die sedes van ons kultuur nie, en dit is ook moeilik om van enige ander standpunt
die saak te beskou. Van ons oogpunt egter, moet ons erken dat die Boesman baie minder
onsedelik is as ander inboorlinge in Suid-Afrika, en selfs as die grootste meerderheid
van inboorlinge in die hele wêreld.
</p>
<p>Die moord van suigelinge, ouder ’n jagterstam soos die Boesman, na die dood van die
moeder, is nie ’n bewys van wreedheid nie. Hulle had geen meelbol of ander spesiaal
vervaardigde kinderkos nie. Hulle had nie gomelastieke tepels en bottels nie. Was
die moord van die suigeling nie die gouste en genadigste einde aan die lyding van
die kindjie nie? En die verlaat van die oumense is ’n verstandige opoffering van die
indiwidu vir die hele stam, wat by alle jagter-rasse gevind word. Die oues bring nie
alleen niks in nie, maar is nog bo-op ’n hindernis en ’n las wat die werksaamhede
en beweeglikheid van die stam strem, nog te meer as deur droogte of wat ook al, die
wild trek en hul agterna moet volg.
</p>
<p>Van die begrawe van die ouer kinders in die graftes van hul moeders is daar nie ’n
goeie ekonomiese rede te vinde nie. Tot dusver, egter, is die skrywer nie oortuig
dat dit algemeen onder die Boesmans was nie, en het ook niks gevinde wat hy as die
rede kan aannneem nie. Molik het dit ’n godsdienstige sy, iets in verband met hul
Geloof, wat ons later weer sal aanroer. Maar terwyl ons met <span class="x-ebookmaker-pageno" id="pgepubid00050" title="[26]"><a class="pginternal" href="4880508795349161123_61525-h-12.htm.html#pb26" id="pb26" title="26"></a></span>die moord van famielielede besig is, is dit miskien nuttig om een uit honderde gelykstaande
feite aan te haal, om die regte perspektief te kry in verband met die onderwerp. Omtrent
die helfte van die kinders van die Australiese inboorlinge is vermoor by hulle geboorte
deur die moeder wat ’n skerp houtpen deur die oor, in die babetjie se brein slaan,
en hoe meer van haar eie kinders ’n vrou vermoor, hoe hoër staan sy in die samelewing!
</p>
<p>Vir die moord van skaapwagters en steel van vee is dit amper nie nodig om die Boesmans
se sienswyse te gee nie—die rede is so duidelik. Lank voor die koms van die Blanke
was die <span class="corr" id="xd29e775" title="Bron: Bosmans">Boesmans</span> al baas in Suid-Afrika: die hele land was sy weiveld, en die wild, sy vee. Elke stam
of famielie het <i>sy</i> eie jagterrein gehad en ’n oortreding van die grense daarvan deur ’n ander stam het
oorlog veroorsaak. En toe kom die veeboer—Hottentot, Bantoe, of Boer—en neem besit
van sy fonteine, jag op sy terrein, en laat die vee daarop wei. Van die Boesman se
staanpunt, is dit ’n oortreding van sy wet, van die wet van die land. Soiets moet
gestraf word, en dit ook volgens die wet van die land. ’n Oog vir ’n oog, ’n tand
vir ’n tand sê die wet van Moses—diefstal vir diefstal sê die Boesman: “Jy het my
water gesteel, my boerdery omvergegooi, ek sal jou daarvoor beboet, en as dit nodig
is om jou skaapwagter dood te maak om my vonnis uit te voer, wat daarvan?”
</p>
<p>Daar is verskillende vermoedelike redes waarom die Boesman die vee mishandel het by
’n onsuksesvolle strooptog, maar dit is moeilik om te weet wat die regte doel was.
Was dit maar die kinderagtige weerwraak wat ’n mens ook sien in die beweerde moord
van die oorwinnaar se kind na ’n stryd? Is dit dat hulle gehoop het om ook na ’n paar
dae van die vleis van die verlate diere te kom eet? Of is dit werklik die uitwerking
van ’n vaste idee om die vee, d.w.s. die bestaan van die blanke, uit te roei, en dit
daardeur vir hom onmolik te maak om dit daar uit te hou? Wat ook al die rede is, soas
al gemeld, het dit in baie gevalle dié gevolg gehad.
</p>
<p></p>
<div class="figure fig05width" id="fig05"><span id="id-4112034856715280510">Fig. V.</span><p class="figureHead"><span class="ex">Fig.</span> V.</p>
<p class="first">Primitiewe Kuns van: A., Noord Amerika (Kalifornië); B., Kolumbië; C., Brazilië; D.,
Venezuela (na Breuil), E., Ceylon (na Seligmann en Sollas).</p>
</div><p>
</p>
<p>Dat die Boesman nie oneerlik is nie, maar alleen ’n <span class="x-ebookmaker-pageno" id="pgepubid00051" title="[28]"><a class="pginternal" href="4880508795349161123_61525-h-12.htm.html#pb28" id="pb28" title="28"></a></span>ander idee van eerlikheid had, is al lankal bewys. Onder die eerste Koloniste wat
dit ingesien het, en die feit in ’n pleidooi vir die Boesmans gebruik het was Ds.
A. Faure. Die grensboere in die ou dae het dikwels hul kuddes aan Boesmans toevertrou
om hulle in Boesmanland te laat wei, en altoos is die vee veilig teruggebring. Soos
Mnr. Smit van Dasfontein naby Beaufort, ’n man wat van kindsbeen die Boesman en sy
taal geken het, vir Campbell in 1820 gesê het, en soos Mnr. E. B. Watermeyer vandag
ook konstateer, kan jy ’n Boesman vertrou met alles wat jy formeel in sy sorg plaas,
maar wat opgesluit is, of wat aan die buurman behoort, is nie veilig nie.
</p>
</div>
</div>
</div></body></html>
