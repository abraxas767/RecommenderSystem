<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00099" title="[99]"><a id="Page_99"></a></span></p>
<h2 class="nobreak" id="XXXV">XXXV.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Raak nooit jou hoop op uitkoms kwyt,</div>
<div class="verse indent2">O broer en suster in jou wee,</div>
<div class="verse indent2">As skel die wilde branders skree</div>
<div class="verse indent0">En teen die smart jou weerstand slyt.</div>
</div>
<div class="stanza">
<div class="verse indent0">Die wapens wat jou siel besit,</div>
<div class="verse indent2">Is sterk om droefnis af te weer;</div>
<div class="verse indent2">Die hefboom wat jou hart hanteer,</div>
<div class="verse indent0">Druk self die Noodlot half uit lit.</div>
</div>
<div class="stanza">
<div class="verse indent0">Hy wat die helm van Liefde dra,</div>
<div class="verse indent2">Die harnas van Geloof behou,</div>
<div class="verse indent2">En met die skild van Broedertrou</div>
<div class="verse indent0">Die ongelykste worst’ling wae—</div>
</div>
<div class="stanza">
<div class="verse indent0">Hy is gewapen kern en spits</div>
<div class="verse indent2">Teen wat ook al sy lot voorspel,</div>
<div class="verse indent2">Al is die donker rondom Hel,</div>
<div class="verse indent0">Waarin die veraf weerlig blits.</div>
</div>
</div>
</div>
</body></html>
