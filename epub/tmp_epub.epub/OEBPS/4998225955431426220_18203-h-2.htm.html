<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Die Prosa Van Die Twede Afrikaanse Beweging, by Pieter Cornelis Schoonees
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="footnotes"><h3 id="pgepubid00059">VOETNOTAS:</h3>
<div class="footnote"><p><a id="Footnote_55_55"></a><a class="pginternal" href="4998225955431426220_18203-h-1.htm.html#FNanchor_55_55"><span class="label">[55]</span></a> <i>Taal en Poësie van die Twede Afr.-Taalbeweging</i>, 2de
druk, 1920.</p></div>
<div class="footnote"><p><a id="Footnote_56_56"></a><a class="pginternal" href="4998225955431426220_18203-h-1.htm.html#FNanchor_56_56"><span class="label">[56]</span></a> Sien <i>Die Huisgenoot</i>, Okt. 1921.</p></div>
<div class="footnote"><p><a id="Footnote_57_57"></a><a class="pginternal" href="4998225955431426220_18203-h-1.htm.html#FNanchor_57_57"><span class="label">[57]</span></a> <i>De Volkstem</i>, 30 Des. 1909. Vgl. <i>Die Huisgenoot</i>, Julie
1922, oor opposiesie in die gemeente Noorder-Pêrel teen Afrikaanse
preke.</p></div>
<div class="footnote"><p><a id="Footnote_58_58"></a><a class="pginternal" href="4998225955431426220_18203-h-1.htm.html#FNanchor_58_58"><span class="label">[58]</span></a> Aug. 1903.</p></div>
<div class="footnote"><p><a id="Footnote_59_59"></a><a class="pginternal" href="4998225955431426220_18203-h-1.htm.html#FNanchor_59_59"><span class="label">[59]</span></a> Vgl. Dr. E.C. Pienaar: <i>Taal en Poësie van die Twede
Afr.-Taalbeweging</i><sup>2</sup> p. 16, waar 'n uitvoerige bespreking aan die
brosjure gewy word. Die voorrede van Dr. Engelenburg is gedateer 14
<i>Julie</i> 1905. Pienaar se datum, Junie, is dus 'n vergissing. Die eerste
gedeelte, wat in die brosjure weggelaat is, bevat 'n droom oor drie
perskebome in 'n snaakse tussentaal, nog Hollands, nog Afrikaans,
waarvan die volgende 'n staaltjie is: "Deze bomen waren hier geplant van
steggies, en by al twee waren klompies mense hard bezig om te proberen
ze te laten groeien, de een deur water te lei, de ander deur los te
spit, de een weer deur te snoei, en de ander deur mest te geven." <i>De
Volkstem</i>, 19 April 1905.</p></div>
<div class="footnote"><p><a id="Footnote_60_60"></a><a class="pginternal" href="4998225955431426220_18203-h-1.htm.html#FNanchor_60_60"><span class="label">[60]</span></a> <i>De Volkstem</i>, 19 Junie 1907.</p></div>
<div class="footnote"><p><a id="Footnote_61_61"></a><a class="pginternal" href="4998225955431426220_18203-h-1.htm.html#FNanchor_61_61"><span class="label">[61]</span></a> <i>Dit is ons Ernst</i>, 13 Aug. 1908.</p></div>
<div class="footnote"><p><a id="Footnote_62_62"></a><a class="pginternal" href="4998225955431426220_18203-h-1.htm.html#FNanchor_62_62"><span class="label">[62]</span></a> <i>Dit is ons Ernst</i>, 13 Aug. 1908.</p></div>
<div class="footnote"><p><a id="Footnote_63_63"></a><a class="pginternal" href="4998225955431426220_18203-h-1.htm.html#FNanchor_63_63"><span class="label">[63]</span></a> Vgl. die raak opmerkings oor hierdie bewering in <i>Die
Brandwag</i>, 15 Febr. 1913, en in 'n volgende nommer Brümmer se repliek.</p></div>
<div class="footnote"><p><a id="Footnote_64_64"></a><a class="pginternal" href="4998225955431426220_18203-h-1.htm.html#FNanchor_64_64"><span class="label">[64]</span></a> <i>De Roeping der Kunst</i>, p. 5 en 25.</p></div>
<div class="footnote"><p><a id="Footnote_65_65"></a><a class="pginternal" href="4998225955431426220_18203-h-1.htm.html#FNanchor_65_65"><span class="label">[65]</span></a> In 'n artiekel: <i>Het Boek in Engeland (Algemeen
Handelsblad.)</i></p></div>
<div class="footnote"><p><a id="Footnote_66_66"></a><a class="pginternal" href="4998225955431426220_18203-h-1.htm.html#FNanchor_66_66"><span class="label">[66]</span></a> Gesiteer in die <i>Algemeen Handelsblad</i>.</p></div>
<div class="footnote"><p><a id="Footnote_67_67"></a><a class="pginternal" href="4998225955431426220_18203-h-1.htm.html#FNanchor_67_67"><span class="label">[67]</span></a> Sommige is van Jan Celliers, soos o.a. die artiekel <i>Stryd
en Taalstryd</i>, (1/4/11), in hierdie paragraaf aangehaal.</p></div>
<div class="footnote"><p><a id="Footnote_68_68"></a><a class="pginternal" href="4998225955431426220_18203-h-1.htm.html#FNanchor_68_68"><span class="label">[68]</span></a> <i>Oom Gert Vertel<sup>3</sup></i>, p. XX.</p></div>
<div class="footnote"><p><a id="Footnote_69_69"></a><a class="pginternal" href="4998225955431426220_18203-h-1.htm.html#FNanchor_69_69"><span class="label">[69]</span></a> t.a.p., p. XXI.</p></div>
<div class="footnote"><p><a id="Footnote_70_70"></a><a class="pginternal" href="4998225955431426220_18203-h-1.htm.html#FNanchor_70_70"><span class="label">[70]</span></a> Tomlinson in <i>Die Brandwag</i> Des. 1918.</p></div>
<div class="footnote"><p><a id="Footnote_71_71"></a><a class="pginternal" href="4998225955431426220_18203-h-1.htm.html#FNanchor_71_71"><span class="label">[71]</span></a> Vir verder besonderhede oor <i>Ons Moedertaal</i> kan verwys
word na Dr. E.C. Pienaar: <i>Taal en Poësie</i><sup>2</sup>, p. 64-74.</p></div>
<div class="footnote"><p><a id="Footnote_72_72"></a><a class="pginternal" href="4998225955431426220_18203-h-1.htm.html#FNanchor_72_72"><span class="label">[72]</span></a> Herdruk in <i>Ons Weg deur die Wêreld</i> (1919): <i>Afrikaans
als Voertaal</i>.</p></div>
<div class="footnote"><p><a id="Footnote_73_73"></a><a class="pginternal" href="4998225955431426220_18203-h-1.htm.html#FNanchor_73_73"><span class="label">[73]</span></a> Augustus 1919. Op aandrang van enige predikante is Prof.
Smith se verweer oorgedruk en as pamflet versprei.</p></div>
</div>
<hr style="width: 65%;"/><p><span class="x-ebookmaker-pageno" id="pgepubid00060" title="[Pg 41]"><a id="Page_41" title="[Pg 41]"></a></span>
</p>
<h2 id="pgepubid00061"><a id="HOOFSTUK_III"></a>HOOFSTUK III.</h2>
<h3 id="pgepubid00062">Prosa uit die Tydskrifte.<a id="FNanchor_74_74"></a><a class="fnanchor pginternal" href="4998225955431426220_18203-h-3.htm.html#Footnote_74_74">[74]</a></h3>
<h3>§ 1.(a) De Goede Hoop (1903-1914).</h3>
<p>Die oprigting van die tydskrif <i>De Goede Hoop</i> in Julie 1903 deur Mev.
Koopmans-de Wet en "Onze Jan", "benevens andere der voorste Afrikaners
in de Kaapstad".<a id="FNanchor_75_75"></a><a class="fnanchor pginternal" href="4998225955431426220_18203-h-3.htm.html#Footnote_75_75">[75]</a> met Adv. J.H.H. de Waal, 'n erkende voorstander van
Afrikaans as redakteur, is ongetwyfeld 'n feit van groot betekenis in
die geskiedenis van die Twede Afrikaanse Beweging. Die talentvolle leier
van die Eerste Beweging, Ds. S.J. du Toit, het deur sy on-Afrikaanse
politiek van ná 1896 die hele saak, waarvoor hy en sy medestryers met
soveel opoffering sedert 1872 ge-ywer het, laat misluk. Die laaste
spartelings van die Genootskap van Regte Afrikaners het nog tot 1909
geduur, toe die tydskrif <i>Ons Taal</i> dood gekwyn 't, maar veral om
politieke redes moes daar 'n heeltemal nuwe begin gemaak word. Die
ondersteuning van <i>De Goede Hoop</i> deur "Onze Jan" was 'n voldoende
waarborg vir die eg-Afrikaanse rigting van die blad, en die redakteur
het van die staanspoor af vasgetrap vir Afrikaans. Deur sy verstandige
stadig-oor-die-klippers-taktiek<a id="FNanchor_76_76"></a><a class="fnanchor pginternal" href="4998225955431426220_18203-h-3.htm.html#Footnote_76_76">[76]</a> het hy veel gedoen om <span class="x-ebookmaker-pageno" id="pgepubid00063" title="[Pg 42]"><a id="Page_42" title="[Pg 42]"></a></span>
die ou
vooroordele teen die moedertaal weg te ruim, terwyl sy kragtige
artiekels onder die <i>nom de plume Jan van Rozenburg</i> 'n groot stoot aan
die nasionale beweging gegee het. <i>De Goede Hoop</i> was dan ook veel meer
as 'n "eerste voorbode van die naderende renaissance", soos Dr. E.C.
Pienaar in sy dissertasie beweer (2de druk, p. 12). "Van Kaapstad begint
die viktorie vir die Twede Beweging en Adv. De Waal was seker een van
die vernaamste kampvegters, wat deur middel van sy blad suksesvolle
voortrekkerswerk gedoen het.</p>
<p>Dat Gustav Preller se verdienste in verband met die Twede Beweging
besonder groot is, ly geen twyfel nie, maar om te verklaar dat dit "op
sy kragtige inisiatief in die lewe geroep" is, soos Dr. E.C. Pienaar
doen, (Diss. p. 1) is stellig onjuis.<a id="FNanchor_77_77"></a><a class="fnanchor pginternal" href="4998225955431426220_18203-h-3.htm.html#Footnote_77_77">[77]</a></p>
<p><i>De Goede Hoop</i> het leesstof bevat vir mense van ryper leeftyd, maar was
tog meer bepaald vir jongeliede bedoel.<a id="FNanchor_78_78"></a><a class="fnanchor pginternal" href="4998225955431426220_18203-h-3.htm.html#Footnote_78_78">[78]</a> Dit het dan ook veral by
jong Suid-Afrika lees- en skryflus opgewek en as propagandamiddel goeie
dienste bewys. Op die betekenis van De Waal se werk word in 'n volgende
hoofstuk gewys. Onder sy medewerkers was daar niemand, wat Afrikaanse
prosa van letterkundige gehalte gelewer het nie. Dit is meestal kort,
luimige verhaaltjies. Van 'n diepgaande letterkundige kritiek is daar
ook nouliks sprake; kort aankondiginge is die reël.</p>
<p>Wat De Waal se opvatting van 'n roman is, blyk duidelik uit die
volgende: "In de gewone roman heeft de held altijd te kampen met een
listige mededinger om de hand van de beminde ... Onverwachte
<span class="x-ebookmaker-pageno" id="pgepubid00064" title="[Pg 43]"><a id="Page_43" title="[Pg 43]"></a></span>
gebeurtenissen, gemoedprikkelende verrassingen komt ge heel weinig
tegen" (<i>G.H.</i> April 1913). Dit word gesê na aanleiding van Malherbe se
roman <i>Vergeet Nie</i>, en in nommer van Des. 1911 hoor ons van
"verrassingen die zo onontbeerlik zijn voor 't sukses van 'n roman".</p>
<p>Dr. D.F. Malherbe gee in die nommer van September 1906 uiting aan sy
bewondering vir <i>Johannes van Wyk</i>. By sy beoordeling het die betekenis
van die roman vir die taalstryd swaar geweeg. "Ons volkstaal, ons
dierbare boompie, swoeg vandag onder die dubbele las van vyandskap en
verfoeielike vooroordeel. En daarom verdien diegene, wat skriftelik of
andersins manmoedig optree vir die saak ons ondersteuning en
waardering." Vandag sal Malherbe seker nie meer van <i>Johannes van Wyk</i>
o.a. beweer nie: "Oral 'n diep-historiese gevoel, wat omstandighede en
gebeurtenisse in die oog hou.... (De Waal) bied ons in sprekende simbole
die inwendige van sy persone."</p>
<h4 id="pgepubid00065">(b). De Goede Hoop (1915-1921).</h4>
<p>Vanaf Januarie 1915 tree Prof. Ds. N.J. Brümmer as redakteur op. Hy is
in 1866 gebore op die plaas Prospect, distrik Dordrecht.<a id="FNanchor_79_79"></a><a class="fnanchor pginternal" href="4998225955431426220_18203-h-3.htm.html#Footnote_79_79">[79]</a> In sy
studiejare op Stellenbosch het hy blyk gegee van buitengewone knapheid
en daarna in Skotland en Duitsland sy teologiese en filosofiese studie
voortgeset; maar 'n dringende beroep as predikant na Jansenville het hom
van die doktorsgraad laat afsien. Op filantropies, kerklik en
wetenskaplik gebied het hy prominent opgetree en ook as voorstander van
die A.T.V. belangrike werk gedoen. Sedert 1911 is hy professor in die
wysbegeerte aan die Stellenbosse Uniwersiteit. Die grootste gedeelte van
sy werk is in Hollands, o.a. <i>Spoken</i> en <i>Eerbied</i>. Die Afrikaanse
brosjure <i>Die Afrikaanse Nasie</i> is al onder Polemiese Prosa bespreek.</p>
<p>Die grootste gedeelte van die blad verskyn ook onder Brümmer se redaksie
nog altyd in Hoog-Hollands, en ofskoon daar heelwat Afrikaans in
voorkom, word <span class="x-ebookmaker-pageno" id="pgepubid00066" title="[Pg 44]"><a id="Page_44" title="[Pg 44]"></a></span>
dit, as mens op die inhoud afgaan, langsamerhand veral
die orgaan van die konserwatiewe minderheid, wat aan Nederlands vashou.
Die voorstanders van Afrikaans verenig hul rondom <i>Ons Moedertaal</i>
(1914), later verenig met <i>Die Huisgenoot</i> (1916) en <i>Die Brandwag</i>
(1910). Dat die politieke beroeringe, wat na 1912 die Afrikaners in twee
kampe splits, invloed gehad 't op die groepering van lesers is
ontwyfelbaar. In hierdie oorsig van die letterkundige prosa uit die
tydskrifte sou 'n nadere bespreking van die kwessie egter uit sy plek
wees.</p>
<p>Brümmer skryf veral oor etiese en sosiale vraagstukke en sy kragtige
Hollandse artiekels wek in kerklike kringe groot belangstelling. Vanaf
Augustus 1918 verskyn van hom 'n reeks didaktiese stukke <i>Die Spraaksame
Ossewa</i><a id="FNanchor_80_80"></a><a class="fnanchor pginternal" href="4998225955431426220_18203-h-3.htm.html#Footnote_80_80">[80]</a> in Afrikaans. Die ossewa is vir hom 'n beeld van die
menslike lewe en elke deel daarvan kry 'n sinnebeeldige betekenis, van
die as, wat "'n fatsoenlike karakter, die draagbalk van (die) lewenswa"
is, tot die lunspen, die simbool van getrouheid. Die lewenswa kom by
Brandewynshoogte, Praatdrif, Skinderkrans, ens., wat natuurlik
aanleiding gee tot allerlei didaktiese oorpeinsings. "Die ossewa is al
oud en daar sit wysheid in sy jare" (Sept. 1918). Dat so 'n sistematiese
vergelyking soms uitloop op 'n soekery na vae ooreenkomste spreek
vanself. Tog vorm dit 'n mooi bydrae tot ons didaktiese literatuur.
Brümmer skryf 'n rustig betoënde styl, wat soms verras deur
kernagtigheid en slegs selde storende wendinge bevat soos die volgende:
"as 'n goeie ding gemisbruik kom worde" (Feb. 1919).</p>
<p>Dat Brümmer soms agtiende-eeuse middels gebruik om sy blad vol te kry
blyk uit 'n digwedstryd in die jaargang 1916. 'n Prys word nie alleen
uitgeloof vir die beste gedig nie, maar selfs die onderwerp word
aangegee, nl. die verhaal <i>Hansie Smal</i>, wat in een van die nommers van
die blad verskyn het. By die beoordeling van die ingestuurde stukke gee
Brümmer die verrassende uitspraak: "Poëzie moet vloeien, moet <i>zalvend</i>
zijn....<a id="FNanchor_81_81"></a><a class="fnanchor pginternal" href="4998225955431426220_18203-h-3.htm.html#Footnote_81_81">[81]</a> (Sept. 1916). Dit staan daar!</p>
<p><span class="x-ebookmaker-pageno" id="pgepubid00067" title="[Pg 45]"><a id="Page_45" title="[Pg 45]"></a></span>
Hoe laag die literêre peil van die blad word, blyk uit die opname van 'n
eindelose reeks prulrympies. As staaltjie kan die volgende "gedig" dien,
wat in 'n maandelikse wedstryd bekroon is:</p>
<div class="poem"><div class="stanza">
<span class="i0">Geagte Heer, die editeur,<br/>
</span>
<span class="i2">Ek wil vir jou weer pla,<br/>
</span>
<span class="i0">Want ek wil in die "Goede Hoop"<br/>
</span>
<span class="i2">Vir jou 'n plekkie vra.<br/>
</span>
<span class="i0">Ek wil ook iets vir jou instuur<br/>
</span>
<span class="i2">Soos al jou vrindetal;<br/>
</span>
<span class="i0">En daarom skryf ek nou vir jou<br/>
</span>
<span class="i2">Oor "Lente in die Dal",<br/>
</span>
</div></div>
<p>Op die manier kry die rymelaar "Charon" nog twee en 'n halwe kolom vol!
(Sept. 1920.)</p>
<p>Die bekroonde verhaal in dieselfde nommer is nie van veel beter gehalte
nie. Dit is van "'n weerspannige dogter", wat "met 'n treurige, bleek
gesiggie.... soos 'n skim deur die huis" dwaal, omdat haar vader vir
Roelie weggejaag het. Sy is Protestants, maar voel so ellendig dat sy in
'n ... klooster wil gaan! Gelukkig oorwin Koos, 'n ander minnaar sy
beskeidenheid, "versamel (genoeg) moed om sy geluk te beproewe" en in 'n
ommesientjie word die weerspannige dogter weer 'n verstandige bruid.</p>
<p>'n Aantal verhale van E. de Roubaix staan op hoër plan, maar omdat sy
beste werk in <i>Die Brandwag</i> verskyn het, word dit daar bespreek.</p>
<p>Die letterkundige kritiek van <i>De Goede Hoop</i> bestaan nog altyd uit kort
aankondiginge. "Dons maar op, alles sal reg kom!" word <i>Marius</i>
toegeroep, (Nov. 1916). Wie Afrikaanse werk van letterkundige gehalte in
<i>De Goede Hoop</i> soek, kom egter tot die oortuiging dat alles verkeerd
loop.</p>
<h3 id="pgepubid00068">§ 2. Die Brandwag (1910-1922).</h3>
<p><i>Die Brandwag</i> is opgerig op 31 Mei 1910 onder redaksie van Dr. W.M.R.
Malherbe en Gustav Preller. Na die eerste ses nommers egter, vanaf 1
September 1910, is Dr. Malherbe alleen redakteur, totdat hy in
<span class="x-ebookmaker-pageno" id="pgepubid00069" title="[Pg 46]"><a id="Page_46" title="[Pg 46]"></a></span>
September 1919 weer vervang word deur Preller, wat die blad redigeer
totdat die uitgawe in Februarie 1922 om finansiële redes gestaak word.</p>
<p>Die doel van die blad word in die eerste nommer só omskryf: "Die
Brandwag heeft positie gekozen op 'n punt waar 't terrein alsnog
onbewaakt bleef: het Afrikaner huisgezin." Dit wil die plek verower, wat
opgevul word deur "vreemde kaf, als <i>Home Notes</i> en <i>Home Chat</i> en <i>Home
Journal</i>, enz." Verder wil die tydskrif probeer om "leiding en koers te
geven aan de vele zeer bekwaam gebleken Afrikanerpennen, die ernaar
streven ... 'n eigen nasionaal-afrikaanse letterkunde te helpen groot
maken." Met die uitvoering van die programma het die blad uitstekend
geslaag en dank sy die medewerking van feitlik alle skrywers en digters
van betekenis kon dit 'n hoë literêre peil bereik en tot die end toe
handhaaf. Dat die blad 'n faktor van groot betekenis in die kultuur- en
taalstryd was is ongetwyfeld, en die verdwyning daarvan moet as 'n ramp
beskou word. Daar is werk van blywende waarde in gepubliseer en deur
middel van die wedstryde het 'n hele reeks nuwe skrywers, soos Jochem
van Bruggen, Léon Maré, E. de Roubaix, M. Jansen, Hettie Cillié, e.a.
bekend geword. In die kinder-afdeling het Mev. Iz. van Heerden naam
gemaak met haar voortreflike verhale, sodat "Tannie van Die Brandwag" 'n
geliefde naam by die kleinspan oor die hele land is.</p>
<p>Veel het die blad ook daartoe bygedra om gesonde begrippe oor kuns
ingang te laat vind. Deur goeie vertalings en studies oor buitelandse
kunstenaars is 'n poging gedoen om in voeling te bly met Europese kuns,
terwyl talryke sketse, veral oor die Voortrekkers, die historiese
belangstelling aangekweek en wakker gehou 't. So word b.v. aangedring op
die publikasie van ou handskrifte: "Daar is al soveel in die laaste
oorlog verlore gegaan, dat ons nou betyds moet begin om te red, wat nog
te redde is." (15 Julie 1910.)</p>
<p>Gesond was die letterkundige kritiek van die blad. Reeds in die eerste
jaargang waarsku die opstelle-kommissie teen verhale met "awonture en
kunsmatige verwikkelinge. Daarin moet die bekoring van 'n verhaal nie
gesoek word nie, maar wèl in onopgesmukte voorstelling <span class="x-ebookmaker-pageno" id="pgepubid00070" title="[Pg 47]"><a id="Page_47" title="[Pg 47]"></a></span>
van buitengewone
of gewone gebeurtenisse—met ware en rake tekening van karakters." (Des.
1910.) Die krietikus X verklaar: "Ons skrywers begin in te sien, dat die
krag en betekenis van 'n verhaal nie geleë is in gesogte samevlegting
van buitengewone gebeurtenisse, opsetlike mooi-soekery, maar juistheid
van skildering, natuurlike voorstelling, diepte en waarheid van
karakter-uitbeelding, selfs in wat grappig is." (15 Feb. 1911.) Dit is
nog iets anders as die "gemoedprikkelende verrassingen", waar <i>De Goede
Hoop</i> na gesoek het!</p>
<p>Ofskoon in die eerste jare die blote verskyning van 'n Afrikaanse boek
al 'n gebeurtenis van belang was, laat die blad hom nie verlei nie tot
wat G.S. P(reller) noem "onnadenkende, steriotiepe koerante-aanprysinge"
(15 Sept. 1913). Nadruklik word gewys op die waarde van elke boek vir
die besonder Afrikaanse kultuurtoestand, maar steeds ook aangetoon, dat
dit geen blywende maatstaf moet wees nie. 'n Mooi voorbeeld daarvan is
J.F.E. C(elliers) se beoordeling van <i>Stompies</i> deur Adv. J.H.H. de
Waal. "Ons is bly met die verskyning van sulke werkies. Wat in ander
land daarvan gesê mag word, gaat ons nie aan nie; ons weet net dat 't
vir ons S.A. goed is, en dat manne wat hul daarop toelê om ons volk aan
lees en aan dink en aan gebruik van sy eie taal te bring, alle lof
verdien. Die skrywer siet goed in dat romanties aangelegde verhaaltjies,
met 'n pikante sousie van awontuurlikheid of wonderbaarlikheid daaroor,
meer lesers sal trek dan iets wat bepaald op letterkunde aangelê is, op
karakter- en gevoelstudie van 'n fynere soort.... Nou die skrywer die
<i>groot</i> publiek al by herhaling tevrede gestel het, spreek ons die hoop
uit nog eendag 'n roman van sy hand te sien wat in diepgang, in gevoel- en
karakterstudie, 'n letterkundige eersteling sal wees in ons
wêrelddeel ..." (15 Jan. 1912.)</p>
<p>In die laaste jaargange tree veral Adv. Eugène, N. Marais op as
krietikus, en ofskoon sy opmerkings meestal raak is, sou mens van een
wat self digter is, nie sulke snaakse bewerings oor poësie verwag nie.
Sonderling is b.v. die volgende uitspraak na aanleiding van Van Bruggen
se bundel <i>Lente-Stemme</i>: "Om die soort van <span class="x-ebookmaker-pageno" id="pgepubid00071" title="[Pg 48]"><a id="Page_48" title="[Pg 48]"></a></span>
gediggies goed te maak, is
veel moeiliker dan om 'n goeie stoel te maak. Dit vereis meer tegniese
bekwaamheid en seker veel meer arbeid. Dit kos altyd handwerk om alle
spore van sukkel uit jou werk te skaaf en weg te polieer" (Maart 1920).
Nadat hy die aanwesigheid van "ware poëtiese gevoel" gekonstateer het sê
hy: "Al wat makeer is die handskaaf en die sandpapier.... En laat die
digter dit vir 'n grondbeginsel eerbiedig: in die maak van 'n volmaakte
rympie is handewerk van net soveel betekenis as inspirasie." Na
aanleiding van dié resensie het ek aangetoon, dat so 'n beginsel 'n
absolute miskenning van die wese van alle egte poësie is. (<i>Die
Brandwag</i>, Okt. 1920.)<a id="FNanchor_82_82"></a><a class="fnanchor pginternal" href="4998225955431426220_18203-h-3.htm.html#Footnote_82_82">[82]</a> Dit is bes moontlik, dat Marais met <i>skaaf</i>
en <i>handwerk</i> iets anders bedoel as die gewone opvatting van dié woorde
in die letterkundige geskiedenis, wat uit die agtiende eeu dateer. Hy
moes egter bedenk 't, dat die woorde 'n danig slegte reuk het met
betrekking tot poësie en aanleiding kan gee tot fatale misverstand.</p>
<p>Een van die trouste medewerkers was</p>
<h4 id="pgepubid00072">Jan F.E. Celliers.<a id="FNanchor_83_83"></a><a class="fnanchor pginternal" href="4998225955431426220_18203-h-3.htm.html#Footnote_83_83">[83]</a></h4>
<p>As digter is hy bekend genoeg, maar dat hy ook een van ons mees
verdienstelike prosaskrywers is, daarop mag nog wel gewys word. In <i>Die
Brandwag</i> het onder sy eie en onder verskeie skuilname heelwat
prosastukke van hom verskyn, waarin hy op populêre wyse allerlei
historiese, sosiale en wetenskaplike onderwerpe behandel. In dié stukke
munt sy styl uit deur helderheid en logiese gedagtegang, eienskappe, wat
dit dan ook bevatlik maak vir selfs onontwikkelde lesers. Die meeste
daarvan is later herdruk in sy <i>Afrikaanse Leesboek</i> (1920). Veel het hy
ook gedoen om juiste begrippe oor kuns en meer besonderlik oor
letterkunde te bevorder. In dié verband kan gewys word op 'n reeks
artiekels, getietel <span class="x-ebookmaker-pageno" id="pgepubid00073" title="[Pg 49]"><a id="Page_49" title="[Pg 49]"></a></span>
<i>Lewe en Lettere</i> in <i>Die Burger</i>, 1921,<a id="FNanchor_84_84"></a><a class="fnanchor pginternal" href="4998225955431426220_18203-h-3.htm.html#Footnote_84_84">[84]</a> waarin
hy blyk gee van 'n gesonde kunsopvatting. In die stadium van
ontwikkeling, waarin ons volk tans verkeer, is so 'n causerie oor kuns
van groot waarde. 'n Verdienstelike omwerking van 'n roman van Henri
Bordeaux, <i>Bang vir die Lewe</i>, het ook van hom in <i>Die Brandwag</i> verskyn
en is later opgeneem in Die Burger-leeskring (1919). <i>Colombo</i> van
Prosper Mérimée het hy ook daarvoor vertaal (1920).</p>
<p>Dit is veral in sy natuurbeskrywings, dat Celliers as woordkunstenaar
verdienstelik is. Hier openbaar hy 'n fynheid van gevoel vir die
kleinste klanknuansering, 'n liefde vir die woord, wat ons dan ook van
hom as digter mag verwag. Skoonheid in die natuur bring hom in 'n
jubelende ekstase: "O <i>laat</i> my hier verlore raak, hier altyd bly, hier
sterwe as dit moet, want hier bereik die lewe sy hoogste heerlikheid, so
naby die Onsienlike as nêrens anders nie...." (<i>Die Brandwag</i>, Jan.
1917.) "Ons wil een word met die gaos van dartelende geluk en
ongebondenheid, ons wil verfrommel word in die mallende, krullende
skuim, ons wil onsselwe vergeet en verloor in die wilde vrye roes van
uitjuigende, uitspattende beweging en krag ..." (Jan. 1918). In sy
uitgelatenheid laat hy die woorde om ons wirrel-warrel, soms wel in
verbysterende veelheid, maar altyd vol suggestiewe klank. "Die see in
die rotse! O, nêrens soos hier is die water 'n beeld van krag—dronk,
mal van pret, van selfbewuste eie weelderige oordaad, sigself
oortreffend, oorrollend, oorbotsend in aksie-begeerte teen hindernis,
swelgend in oordaad van alles-oorswalpende aanstorming, melk-wit
oor-soppend die rotsbanke se skulp-skurfte, swoep! opdoeffend teen
blinde klip, oppluimend, uitspattend in 'n wolk van skuim wat bo in
puntjies uitpyl en wind-verwaaid neerswiets in die siedende karning
omlaag; na aanstorming waggel-wild wegvallende elke keer, in
rotstregters ingesuie, maar opgudsend weer na halwe wegsakking, in
altyd-durende dans van strydlustige durf en ongeduld." (id.)<a id="FNanchor_85_85"></a><a class="fnanchor pginternal" href="4998225955431426220_18203-h-3.htm.html#Footnote_85_85">[85]</a></p>
<p><span class="x-ebookmaker-pageno" id="pgepubid00074" title="[Pg 50]"><a id="Page_50" title="[Pg 50]"></a></span>
"Malkop-moedwillig spring waterdruppeltjies af van die oorleunende
kranse bo, om te kyk wie die beste kan duik—met 'n stadig-lange swaai,
net of die lug hul dra in hul val, seil hul neer, en pets op onse hande
of val in die rivier naas die skuit." (<i>Die Brandwag</i>, Jan. 1917.)</p>
<p>Sulke impressionistiese prosa is in ons letterkunde maar al te skaars!
Noem dit navolging van die Tagtiger woordkuns as jy wil; praat van
Querido-aanse oorlading—ook goed; maar hier is in elk geval 'n
ontroerde, wat soek na treffende segging en juiste klank.</p>
<p>Celliers raak nie alleen in vervoering oor die skoonheid in die natuur
nie; hy is die peinsende wandelaar, wat steeds na dieper waarheid soek,
telkens met 'n wondervraag stilstaan. "Pylsnel skiet 'n groot
naaldekoker soos 'n blou bliksemstraal deur die lug en is weg met een
van die stryders. En ek verwyder my, met die ewige vraag op my lippe,
hier as in die groot wêreld daarbuite: Waarom, God, waarom?" (<i>Leesboek</i>
p. 206.)</p>
<p>"Die genius van die veld het die invloed op ons, dat ons telkens die
vraag aan onsselwe doen: het ons lewe en bestaan op aarde 'n doel of is
alles sommerso?" (id. p. 204.)</p>
<p>"Soek ons hier nie wat ons soek in die donkere dieptes van ons eie gees,
in elke ander gees, in elke oog, in boeke, in die natuur: <i>wat, waar is
die groot geheim, is daar skoonheid, is daar waarheid vir my te ontdek?"
(In die Kango-grotte. Die Brandwag</i>, April 1918.)</p>
<p>Mooi plastiese uitbeelding is daar ook in <i>Winter-môre-mark</i>: "Kaffers
wat werk toe gaan, loop met skouers hoog opgetrek, hande diep in die
broeksakke, elke voet eina-eina neergeset,—almal ewe stuurs.... 'n
Pikenien het 'n soldaatbaadjie aan; en as jy daar so inkyk, sien jy sy
kaal pensie, en daaronder sy nakende maer beentjies, wat lyk of daar as
aan kleef." (<i>Leesboek</i> p. 133.)</p>
<p>Drie verhaaltjies van 'n wonder-mooi innigheid het Celliers ook geskryf:
<i>Sy tel nie mee nie</i>, en <i>Nie nodig nie</i>, in sy <i>Leesboek</i> en <i>Waarom Hy
en nie Ek nie?</i> in <i>Die Brandwag</i> (15 Maart 1914). Hier is hy ook die
woord-arties, wat ons verras met fris beeldspraak. "Arme Gawie verwag 'n
bondgenoot en uitredder in oupa en begin dadelik: "Meneer, is dit nou
reg...." maar, wie <span class="x-ebookmaker-pageno" id="pgepubid00075" title="[Pg 51]"><a id="Page_51" title="[Pg 51]"></a></span>
sê, die ou-meid blus hom in 'n kits, met 'n
maxim-sarsie van kort en klein gekapte skreeuerige woorde...." Onder sy
ander verhale munt die volgende uit: <i>Suster Greta</i>, (5 Aug. 1913); <i>'n
Ou Vlam</i>, (1 Mei 1912). <i>Vyf Minute</i>, (15 Junie 1913), is besonder goed
gestileer. Die goeie beginsels wat hy in <i>Die Huisgenoot</i>, (Aug. 1919)
aanbeveel, word hier toegepas—geen kakelbonte awonture nie—maar studie
van die mens.<a id="FNanchor_86_86"></a><a class="fnanchor pginternal" href="4998225955431426220_18203-h-3.htm.html#Footnote_86_86">[86]</a> Van sy hand is ook die reeks didaktiese <i>Briewe van
Bram</i>, waarin 'n paar treffende gedagtes voorkom.<a id="FNanchor_87_87"></a><a class="fnanchor pginternal" href="4998225955431426220_18203-h-3.htm.html#Footnote_87_87">[87]</a></p>
<p>Vir 'n juiste begrip van Celliers se kunsopvatting is die volgende van
belang: <i>"Kuns is nie daar vir die kuns nie, maar vir die mens</i>,<a id="FNanchor_88_88"></a><a class="fnanchor pginternal" href="4998225955431426220_18203-h-3.htm.html#Footnote_88_88">[88]</a>
omdat dit ook maar een van die middele in die mens se hand is in sy
strewe naar geluk, deur volmaaktheid, waarheid, skoonheid.... In ons
land het 'n skrywer 'n besonder moeilike taak: hy staat voor die
moeilikheid dat die buite-bevolking ander leesstof nodig het as die
dorpsbevolking; en hy mag die buite-bevolking nie sommer aan hul lot
oorlaat nie, en sê, "ek bemoei my net met die dorpsmense", omdat die
Afrikaners te min in aantal is teenoor die inkomelinge van buite, omdat
elke Afrikaner 'n onmisbare gewig in die skaal is vir ons taal- en
volksbestaan. <i>Die nasionale skrywer moet as-ware elke Afrikaner uit
snuffel en soek om hom 'n skool te gee, 'n meester, 'n boek, wat hy kan
verstaan, wat hom voorlig en opvoed</i>.<a id="FNanchor_89_89"></a><a class="fnanchor pginternal" href="4998225955431426220_18203-h-3.htm.html#Footnote_89_89">[89]</a> Hier staan Celliers dus op
dieselfde standpunt as Langenhoven en in verband met die se opvatting
sal die vraag nader bespreek word.<a id="FNanchor_90_90"></a><a class="fnanchor pginternal" href="4998225955431426220_18203-h-3.htm.html#Footnote_90_90">[90]</a> 'n Groot gedeelte van Celliers se
prosawerk is dan ook suiwer didakties en ontstaan uit 'n drang om die
volk op te voed tot 'n beter begrip van kuns. In dieselfde artiekel sê
hy verder: "Aan die ander kant staat die dorpsman, wat al gesnuffel en
geproe het in die letterkundige tuin van die groot wêreld.... Aan hom
moet ook gegee word wat sy smaak bevredig en wat enigsins 'n vergelyking
kan deurstaan met die <span class="x-ebookmaker-pageno" id="pgepubid00076" title="[Pg 52]"><a id="Page_52" title="[Pg 52]"></a></span>
letterkundige voortbrengsels van die
buiteland.... Die Afrikaanse kunstenaar moet dus <i>nie altyd</i><a id="FNanchor_91_91"></a><a class="fnanchor pginternal" href="4998225955431426220_18203-h-3.htm.html#Footnote_91_91">[91]</a>
uitsluitend aan die beginner dink nie <i>en sy gevoel of siening in-toom
nie</i><a class="pginternal" href="4998225955431426220_18203-h-3.htm.html#Footnote_91_91">[91]</a>—hy moet daar dikwels die volle teuel aan gee en die
allerbeste lewer wat hy kan, want veral die opgevoede man moet vir ons
taal en nasionale saak gewin word ..." In sy poësie word die twede
gedeelte van die program uitgewerk en gelukkig het dit weinig gely onder
sy didaktiese en patriotiese geteoretiseer. As 'n <span class="g">digter</span> ons kom
vertel, dat hy <i>nie altyd</i> ... <i>sy gevoel of siening in-toom nie</i>,
m.a.w. dat hy dit soms tòg doen om vir die "beginner" bevatlik te wees,
dan sou ons verwag dat dit met sy kuns heeltemal misloop, hoe goed die
bedoeling ook al mag wees. Gelukkig is dit by Jan Celliers nie die geval
nie. Wat C.R. de Klerk van Vondel sê, geld ook hier: "De beste schilders
zijn niet zelden de onbeholpenste stamelaars als ze hun eigen werk
trachten te duiden in woorden."<a id="FNanchor_92_92"></a><a class="fnanchor pginternal" href="4998225955431426220_18203-h-3.htm.html#Footnote_92_92">[92]</a> "Nut en stichting", "nuttigheid voor
de scholieren en opluikende jonkheid", sulke woorde kry mens in meer dan
een Berecht van Vondel, maar in sy beste werk, soos b.v. die <i>Lucifer</i>,
vergeet hy totaal, dat hy die mense wou "verbeter" en is hy veral 'n
<i>soeker van skoonheid</i>. Verblydend is dit, dat Jan Celliers in die
laaste tyd ook in sy teoretiese beskouing 'n veel juister standpunt
inneem. "Geniale uitbeelding, plastiese voorstelling, dis die eintlike
werk van die kuns, die letterkunde. En die uitbeelding is hier alleen
goed as dit, daardeurheen, die gronde en dieptes laat sien, <i>sonder dat
dit die eintlike welbewuste doel van die kunstenaar was om bepaald
sedelik of opbouend te werk te gaan, soos die predikant of die
onderwyser</i>. 'n Ware kunswerk kom alleen voort uit 'n vrye estetiese
stemming of gevoel, wat sy doel bereik sonder dat dit lyk of hy 'n
bepaalde doel gehad het. As die vrye uiting hom 'n rigting laat
voorskrywe deur 'n sedelike of ander doel, word persone en toestande
vanself verdraai, pasklaar gemaak, om aan die doel of <span class="x-ebookmaker-pageno" id="pgepubid00077" title="[Pg 53]"><a id="Page_53" title="[Pg 53]"></a></span>
strekking
diensbaar te wees, en dan is so 'n werk, as kunswerk, nie meer van die
beste nie."<a id="FNanchor_93_93"></a><a class="fnanchor pginternal" href="4998225955431426220_18203-h-3.htm.html#Footnote_93_93">[93]</a></p>
<hr style="width: 45%;"/>
<p>Een van die skryfsters wat baie opgang gemaak 't in die tydskrif en wie
se werk herhaaldelik bekroon is, is</p>
<h4 id="pgepubid00078">Hettie Cillié.</h4>
<p>Sy is die dogter van 'n onderwyser, wat in 1884 uit Wellington na
Transvaal getrek 't. Na die Engelse oorlog het sy haar opvoeding aan die
Hugenote-Seminarie ontvang. In 1906 en 1909 het sy Taalbondpryse vir
histories-romantiese verhale gekry. 'n Twintigtal van haar stories en
sketse is in verskillende krante en tydskrifte gepubliseer.<a id="FNanchor_94_94"></a><a class="fnanchor pginternal" href="4998225955431426220_18203-h-3.htm.html#Footnote_94_94">[94]</a></p>
<p>Sy teken by voorkeur 'n eenvoudige verwikkeling, waarin die liefde 'n
rol speel en verstaan die tegniek van die kort verhaal goed. Haar
karakteruitbeelding getuig van groot mensekennis, maar is nie treffend
genoeg om 'n blywende indruk te maak nie, veral omdat haar styl so
onpersoonlik is. <i>Twee Susters, (Die Brandwag</i>, 1 Maart 1913) en <i>'n
Ongeluk</i>, (15 Des. 1910) is tiepiese verhaaltjies, op rustig-aangename
toon vertel.</p>
<h4 id="pgepubid00079">Emanuel H.F. de Roubaix.</h4>
<p>Van hierdie skrywer het 'n hele reeks verhale in verskillende tydskrifte
verskyn. Hy is gebore in 1880 op Tabaktuin, 'n plaas digby
Nieuwoudtville. Jare lank het hy sy vader se skape opgepas. Die enigste
lektuur was die Bybel, Katkisasieboek, <i>Ons Kleintji</i> en <i>Ons Tydskrif</i>.
In 1898 kon hy op Nieuwoudtville skool gaan en met die Engelse "Step by
Step" begin. Gedurende die oorlog het hy by Gen. Maritz aangesluit.</p>
<p>In die Boland het hy gematrikuleer en sedert 1907 hou hy skool in
Namakwaland. Veertien jaar was hy op <span class="x-ebookmaker-pageno" id="pgepubid00080" title="[Pg 54]"><a id="Page_54" title="[Pg 54]"></a></span>
Roggeland en vanaf 1922 is hy op
Paardekraal (Noord-Bokveld).</p>
<p>Die gewoontes van die Boesmanlanders, hul awonture op lang
trektogte—dit is die tema van Roubaix se verhale. Soms gee hy 'n reeks
los anekdotes, (<i>Op wag in Boesmanland</i> b.v., (<i>Die Brandwag</i>, 1 Mei
1916), maar meestal 'n afgeronde verhaal. Hy ken die mense deur en deur,
en in eenvoudige, ongekunstelde taal, wat uitstekend pas by sy
onderwerp, vertel hy die ervarings van eenvoudige siele. Dit is 'n
primitiewe beskawing, wat hy beskryf in onopgesmukte toneeltjies van
roerende eenvoudigheid. Treffend het hy die agterdog van die
Boesmanlanders teenoor allerlei nuwighede geteken in <i>In die Land van
Dr. Steenkamp</i>, (<i>Die Brandwag</i>, Julie 1920). In sy styl is daar af en
toe 'n fris oorspronklikheid; sy taal en beeldspraak sit vasgewortel in
die Boesmanlandse aarde. Met sy dialoog is hy minder gelukkig. Daar
stuit mens telkens op gedagtes van die skrywer self. Onwaarskynlik klink
dit b.v. om 'n Namakwalandse "boggie van veertien jaar" te hoor praat
van "ware skuldvergiffenis, (wat) altyd volg op ware skulderkentenis",
(<i>Die Brandwag</i>, 1 Des. 1917). Ook die outa in <i>Maar 'n ou Hotnot</i> praat
'n opgepoetste, onware taal.</p>
<p>In die laaste tyd vertoon De Roubaix 'n neiging vir melodramatiese
grieselighede. So teken hy in <i>Pietertjie en Johannetjie</i> 'n verlore
seun, wat op sy ouers se graf met 'n skeermes sy nekare afsny. (<i>Die
Huisgenoot</i>, Junie 1920.)</p>
<h4 id="pgepubid00081">Iz. van Heerden—(<span class="smcap">Vaalswaer</span>).</h4>
<p>Onder die jagstories, wat in <i>Die Brandwag</i> verskyn het, verdien die
reeks <i>Herinneringe van 'n Jagter</i> deur <i>Vaalswaer</i> vermelding. Dit is
geen geweldige awonture wat hy verhaal nie. So af en toe vleg hy wel 'n
klein anekdote in, maar hy is in die eerste plaas die peinsende jagter,
wat onder die bekoring van die bosveld sy gedagtes vrye loop gee en met
'n paar trekkies mooi 'n stemming aandui. 'n Goeie voorbeeld daarvan
staan in die nommer van 1 Oktober 1916. <i>Vaalswaer</i> is in 1870 in die
distrik Cradock gebore. Sedert 1905 het hy met Preller saamgewerk <span class="x-ebookmaker-pageno" id="pgepubid00082" title="[Pg 55]"><a id="Page_55" title="[Pg 55]"></a></span>
in
die taalstryd, o.a. as sekretaris van die A.T.G. Met sy eggenote,
<i>Tannie</i>, woon hy nou op Potgietersrust.</p>
<hr style="width: 45%;"/>
<p><i>Die Brandwag</i> bevat ook verskillende goed geslaagde oorlogsverhale,
waarvan o.a. die volgende kan genoem word: <i>'n Bestorming</i> deur Nig
Mimmie (15 Mei 1911); <i>Oormag</i> deur P. (Sept. 1921); <i>Boere op See</i> deur
O.D. (Sept. 1921).</p>
<p>Onder die groot aantal verdienstelike kort stories verdien die volgende
veral aandag: <i>Die Bymot</i> deur Carl Jeppe (15 Des. 1910); <i>Sy Terugkoms</i>
deur Steph. Maré (1 Des. 1912); <i>Wraak</i> deur J.F. Engelbrecht (15 Des.
1912); <i>'n Brief</i> deur H. (1 Des. 1915); <i>Oom Hans</i> (Sept. 1921). Van
sulke min of meer onbekende outeurs sou daar 'n mooi bloemlesing kan
saamgestel word. As vervolgstorie het vanaf 1 Oktober 1914 'n roman in
Afrikaans: <i>Die Niggies van die Kommandeur </i> verskyn deur J.F. van Oordt
(1856-1918),'n skrywer, wat onder die naam <i>D'Arbez</i> 'n hele reeks
Hoog-Hollandse romans gepubliseer het<a id="FNanchor_95_95"></a><a class="fnanchor pginternal" href="4998225955431426220_18203-h-3.htm.html#Footnote_95_95">[95]</a>. Van hom is ook die verhaal
<i>Die Wolwegat</i>, later opgeneem in die bundel <i>Losse Klippe</i>.</p>
<h3 id="pgepubid00083">§ 3. Die Huisgenoot (1916-1921).</h3>
<p>In Mei 1916 is <i>Die Huisgenoot opgerig</i> onder redaksie van Prof. J.J.
Smith, as vertegenwoordiger van die Afrikaanse Taal-Vereniging en C.J.L.
Ruysch van Dugteren, van die Nasionale Pers. Met die blad is verenig die
A.T.V. orgaan, <i>Ons Moedertaal</i>, wat onder die oorlogsdruk moeilik kon
bestaan<a id="FNanchor_96_96"></a><a class="fnanchor pginternal" href="4998225955431426220_18203-h-3.htm.html#Footnote_96_96">[96]</a>. Na die dood van Ruysch van Dugteren in 1918 is Prof. Smith
alleen redakteur. Ofskoon Hollandse stukke natuurlik nog 'n enkele maal
opgeneem word, verskyn die blad sedert 1918 feitlik uitsluitend in
Afrikaans. Dit is ook die offisiële orgaan van die <span class="g">A.T.V., A.C. V.V.,
O.V.V.</span> <i>Helpmekaar</i> en <i>Werda</i>.</p>
<p>Die doel van <i>Die Huisgenoot</i> word in die uitgawe <span class="x-ebookmaker-pageno" id="pgepubid00084" title="[Pg 56]"><a id="Page_56" title="[Pg 56]"></a></span>
van Julie 1917 só
aangedui: "<i>Die Huisgenoot</i> is 'n tydskrif, wat tot doel het die
handhawing van ons taalregte en die bevordering van Afrikaans. Dit wil,
sonder die terrein van partypolitiek te betree, meewerk in die opbou van
ons nasionale lewe deur die aandag te vestig op alles wat goed is in die
geskiedenis, owerleweringe en ideale van Hollands Suid-Afrika." Heel
goed word die geaardheid van die blad deur die redakteur beskryf: "<i>Die
Huisgenoot</i> het probeer om populêr te wees, sonder om juis die wetenskap
enige geweld aan te doen; en dit was altyd sy strewe om vir elke leser
in die Afrikaanse wêreld iets boeiends te verskaf. Deur
lewensbeskrywinge van groot Afrikaners, deur sketse uit ons dierewêreld,
deur stukke oor Suid-Afrikaanse kuns, deur verhale vir kinders en
grootmense, deur die bespreking van taalkwessies, deur wenke vir die
vrou, deur foto's, grappies en ander sake, het ons probeer om met die
smaak van al ons lesers enigsins rekening te hou. Ons het, met ander
woorde, 'n bont verskeidenheid nagestreef...." (Mei 1918). Met groot
sukses het die blad sy program uitgewerk. In die moeilike taak om
wetenskaplik en daarby ook populêr te wees, het die redaksie vry goed
geslaag. Voorlopig skyn die bestaan van 'n tydskrif nog daarvan af te
hang, want pas in 1922 het die pogings om 'n suiwer wetenskaplike en
kuns-blad te stig sukses gehad<a id="FNanchor_97_97"></a><a class="fnanchor pginternal" href="4998225955431426220_18203-h-3.htm.html#Footnote_97_97">[97]</a>.</p>
<p>Deur 'n konsekwente, ofskoon krietiese toepassing van die Akademie-reëls
het <i>Die Huisgenoot</i> veel gedoen om aan die verwarring op spellinggebied
'n einde te maak en die afdeling <i>Taalvrae</i> was seker een van die
nuttigste. Tog het die redaksie nooit uit die oog verloor nie, dat daar
naas die taal nog ander belangrike sake was. "We moeten een volk zijn
met eigen taal niet alleen, maar met eigen tradities, eigen bouwkunst,
eigen schilderkunst, eigen muziek, eigen levensopvatting." (Feb.
1917.)—"'n Volk wat hom ten volle wens te ontwikkel en wat 'n waardige
plek onder die nasies van die wêreld wil beklee moet hom op alle
gebied(e) ontwikkel. Dit is nie genoeg dat ons vir ons taalregte stry
nie; en dit is ook <span class="x-ebookmaker-pageno" id="pgepubid00085" title="[Pg 57]"><a id="Page_57" title="[Pg 57]"></a></span>
nie genoeg om na politieke mag te strewe nie...."
(Julie 1919).—"Uit ekonomiese afhanklikheid spruit alte dikwels
kultuurslawerny...." (April 1919).</p>
<p>Daar is een geval waar die ywer vir die taal van letterkundige standpunt
minder gelukkig was. B. Spoelstra bring, "op 'n heel interessante
manier", seg die redakteur 'n versameling van ses-en-vyftig spreekwoorde
in 'n verhaaltjie byeen, (Jan. en Mei 1921) en ander lesers word
aangespoor om die spreekwoord-gimnastiek na te volg! Tot watter
verwarrende beeldspraak dit aanleiding gee, blyk al uit die eerste sin:
"Toe ons die ander dag <i>'n voëltjie gehoor fluit 't</i>, dat twee jong
mense <i>die huweliksbootjie wou instap</i>, en al taamlik gou <i>die
vierperdewa wou inspan</i>, het <i>menigeen sy tande geslyp</i> vir die bruilof
en gehoop om weer 'n keer lekker <i>te gaan skoffel</i>." (Jan. 1921.)</p>
<p>Letterkundige kritiek beslaan 'n vername plaas in die blad en oor die
algemeen is dit op gesonde beginsels gebaseer. Dat die blad hom nie leen
tot onoordeelkundige ophemeling van minderwaardige of middelmatige werk
nie en by sy kritiek steeds 'n hoë peil handhaaf ten spyte van heelwat
teenstand is 'n verblydende teken.</p>
<p>Dit spreek egter vanself dat met ongeveer 'n vyftiental resensente dit
moeilik gaan om die eenheid op krieties gebied te handhaaf. So word
dieselfde stuk by 'n eerste en twede druk nogal heel verskillend
beoordeel. Dit is die geval met <i>Die Vrou van S.A.</i> (Nov. 1918 deur H.A.
Fagan, Feb. 1922 deur F.B.).</p>
<p>Veral in die begin van 1919 het 'n paar resensies van verskillende kante
teenspraak uitgelok en aanleiding gegee tot vrugbare polemiek.<a id="FNanchor_98_98"></a><a class="fnanchor pginternal" href="4998225955431426220_18203-h-3.htm.html#Footnote_98_98">[98]</a></p>
<p>In Februarie 1919 wys J.J. S(mith) op die algemene gebrek aan tegniek:
"Ons wil (die) skrywers net daarop wys, dat hul ons letterkunde 'n groot
diens sal bewys as hul, voor hul aan die skrywe gaan, eers 'n bietjie
wil studeer en nadink oor die wette wat gedurende die eeue heen in hul
besondere kunsvak geformuleer is." In 1920 word dit nodig om aan die
talryke skryflustiges <span class="x-ebookmaker-pageno" id="pgepubid00086" title="[Pg 58]"><a id="Page_58" title="[Pg 58]"></a></span>
die volgende waarskuwing te gee: "Kyk, die
Afrikaanse Taalbeweging het darem nou 'n stadium bereik waarin ons nie
meer alles wat daar in druk verskyn as hemelval hoef te begroet nie"
(E.C. P(ienaar) Nov.). <i>Slypsteen</i> ontlok aan M.T. die versugting: "Van
Lennep, Van Lennep en sy geesgenote—dat hulle tydperk hier in S.A.
verbygaan!" Daarby word gevoeg: <i>Slypsteen</i> "weet oënskynlik nog niks
van die groot strome in die hele nuwe Europese letterkunde nie." (Julie
1921.)</p>
<p>Dat daar vir die Europese en meer spesiaal vir die Nederlandse
letterkunde so weinig, of glad geen plaas ingeruim word in <i>Die
Huisgenoot</i> nie is 'n gebrek, waarop ek in die uitgawe van Desember 1920
gewys het. "Van die kunsafdeling in ons tydskrifte verwag ons veel meer.
Dit behoort ons op die hoogte te hou van kultuuruitinge en -strominge in
ander lande. Deur ons geografiese ligging loop ons groot gevaar om op
kunsgebied agterlik en geïsoleerd te bly. Ons land lê in 'n uithoek, en
die storme wat die gemoedere elders in heftige beroering bring, gly as
geruislose kabbeling om ons kuste heen, soms 'n paar verdwaalde
opdrifsels meevoerende. Vir ons tydskrifte meen ek is die tyd tans gekom
vir 'n breër behandeling van die literatuur, vir 'n intenser meelewe in
die literêre strominge van die wêreld, sonder welke dit onmoontlik is om
die literatuur van enige land te begryp. Deur vergelykende studie alleen
kom ons tot 'n besef van die groot eenheid, tot 'n begrip van die
menigvuldige aanknopingspunte tussen die nasionale en die internasionale
kultuur. Dit is onmoontlik om elke literatuur in 'n aparte hokkie te
hou. Ons moet in staat wees om 'n blik oor die gehele wetenskap te werp,
en op dié wyse alleen kan ons die onderlinge verband tussen die
verskillende dele en die grote geheel begryp."<a id="FNanchor_99_99"></a><a class="fnanchor pginternal" href="4998225955431426220_18203-h-3.htm.html#Footnote_99_99">[99]</a></p>
<p>Tot die prosaskrywers, wat in <i>Die Huisgenoot</i> gedebuteer het, behoort
A. du Biel, (<i>Getrou</i> en 'n paar kort verhale) en A.A. Pienaar
(Sangiro). Die kort verhale, wat enigsins bo die middelmatige uitkom is
besonder skaars. Die meeste daarvan verraai 'n <span class="x-ebookmaker-pageno" id="pgepubid00087" title="[Pg 59]"><a id="Page_59" title="[Pg 59]"></a></span>
ongeoefende hand.
<i>Onsigbare Hande</i> deur M. Linde (Maart 1920) en veral <i>Die Bosduiwenes</i>
deur J.W. (Des. 1920) verdien vermelding. Laasgenoemde is sonder enige
mooi-doenery, vol stemming en goed vertel. Ook die volgende bevat 'n
belofte: <i>Die Ou Bliktrommel</i> (Aug. 1917) deur <i>Kleinjan</i>, J.R.L. van
Bruggen, die digter van <i>Lente-Stemme</i>, en <i>Vergeet-my-Nietjies</i> deur
Rikie Postma (Des. 1921).</p>
<p>Van die digter, Dr. C. Louis Leipoldt het o.a. verskyn: <i>Wit Anjeliere</i>
(Nov. 1919) en <i>Die Transportryer se Storie</i> (Okt. 1921). Hy laat graag
'n onopgeloste raaiseltjie aan die leser oor om tot nadenk te prikkel.
Dit is in ooreenstemming met sy kritiek oor Van Reenen se <i>Celestine</i>,
waar hy sê: "'n Ware kunstenaar fluister as hy by so 'n punt (waar jou
hare moet rys) kom: juis die sagte gefluister gee die indruk van
geheimsinnigheid, moedeloosheid, angs, gevaar, smart, vertwyfling."
(Nov. 1919.) Maar sy besgeslaagde verhaal het in <i>Die Brandwag</i> verskyn
(1 Aug. 1914). Dis 'n digterlike sprokie van wondervolle teerheid: <i>Die
Weeskindjie, wat 'n moeder wou hê!</i></p>
<p>Die griep-epidemie, die opstand in 1914 en die druk van die oorlog, dit
is oorsake, wat die getal "blyeyndende" verhale so klein maak in die
jare 1918 en 1919, en 'n besondere voorliefde vir die skildering van
treurige voorvalle in die hand werk. Die strekkings-verhale van
<i>Hermanus</i> behoort tot die gebied van die traktaatjiesliteratuur. <i>As
Vader gaan Biljart speel</i> kan dien as staaltjie, (Nov. 1921). 'n
Voorbeeld van valse romantiekerigheid gee N.H. Theunissen in sy verhaal:
<i>Tussen die Aand- en Môre-skemer</i> (April 1920). Hy wil 'n digterlike
Voortrekkersdogter en haar dom-onnosele vryer uitbeeld. Dit sou moeilik
gaan om meer staaltjies van verknoeide viesie en onware tekening in 'n
kort verhaal bymekaar te bring. "Oor die lieflike gesiggie sprei daar 'n
tergende glimlag, ... en haar oë, <i>diep poele van geheimsinnigheid</i>,
verduister, en word <i>onleesbaar</i>." Die arme Jan kry les in digterlike
natuur-beskouing. "Kom en kyk hoe mooi lyk die groot bome, hoe hulle
hulde bring aan die sonsondergang." Die raadselagtige nooi word so
geteken: "Sy was die <span class="x-ebookmaker-pageno" id="pgepubid00088" title="[Pg 60]"><a id="Page_60" title="[Pg 60]"></a></span>
verpersoonliking van leed en van vreugde. Die
groot ruimtes was haar wêreld. Sy het geleef en gevoel vir alles om
haar. Vir haar <i>mede-wagenote</i> was sy <i>onaantasbaar</i>. Hulle siele kon
nie saamgaan met haar langs die babbelende strome, na die <i>soemende</i>
bosse op 'n blosende môre nie." As Jan haar in sy arme neem is daar in
haar "geen antwoordende vuur nie". Gelukkig, want in die dae was daar
nog geen brandweer nie! Maar nou kry Jan weer les in sielkunde: "Die
bloed wat deur my stroom, het die are van die wêreld gegee; die hart wat
in my klop, is die kloppende hart van die see. Sien jy, Jan, ek kan ook
rym!... Van uit die diepe aarde, van uit die waters het my liggaam
gekom; en my liggaam is 'n <i>hok</i> (sic!) van drome" ... Sy dowwe verstand
kon haar woorde nie volg nie. Die beeldspraak was buite die enge kring
van sy gedagtes." Ook ons slaan dit totaal dronk! Maar die domme Jan
ondergaan 'n gedaanteverwisseling. "Sy ontvang sy lippe sonder weerstand
... Hy trek hom weg en kyk na haar oë. 'n Straal van kennis, 'n
profeteviesie het hom ingevloei". Soe! maar dis darem vir jou 'n nooi!
In die aand het "die stergegordelde nag haar omhels" en na die Soeloes
se aanval "sluit hulle hul lippe in wederkerige, ewigdurende liefde,
terwyl die bloed hulle monde oorstelp. Al die vlekke op die gesigte van
die dode word deur 'n engelehand uitgewis. Die man se gesig word kalm,
oorsprei met 'n waas van alomkennis ..."—"Geef ons natuur en waarheid
weer" mag ons wel uitroep! Gelukkig is dit op ander plekke in die blad
wel aanwesig.</p>
<h3 id="pgepubid00089">§4. Ander Tydskrifte.</h3>
<p>In <i>Die Boerevrou</i>, 'n damesblad, opgerig in Maart 1919 onder redaksie
van Mevrou K. Malherbe het 'n paar mooi verhale van Adv. Eugène, N.
Marais verskyn, o.a.: <i>Die Brief van Nooitgedag</i> (Des. 1919)<a id="FNanchor_100_100"></a><a class="fnanchor pginternal" href="4998225955431426220_18203-h-3.htm.html#Footnote_100_100">[100]</a>. Ook
<span class="x-ebookmaker-pageno" id="pgepubid00090" title="[Pg 61]"><a id="Page_61" title="[Pg 61]"></a></span>
F. v.d. Heever,<a id="FNanchor_101_101"></a><a class="fnanchor pginternal" href="4998225955431426220_18203-h-3.htm.html#Footnote_101_101">[101]</a> van wie in 1919 'n bundel gedigte uitgegee is, het
'n paar veelbelowende sketse geskryf, waaronder: <i>Werkstaking by die
Kleigat</i> (Mei 1922) uitmunt deur plastiese tekening.</p>
<p>Sedert Maart 1920 het 'n orgaan van die Afrikaanse Studentebond as
byvoegsel van <i>Die Brandwag</i> verskyn onder die naam <i>Die Banier</i>. Die
inhoud was meestal van wetenskaplike aard en word hier dus nie nader
bespreek nie.</p>
<p>In Junie 1922 het onder redaksie van Dr. D.F. Malherbe verskyn die
<i>Tydskrif vir Wetenskap en Kuns</i>. In die voorwoord word gesê: "Ons (wil)
met hierdie Tydskrif 'n gees van ernstige studie help aankweek,
geleentheid bied vir elkeen wat oorspronklike beskouinge het of nuwe
resultate of nuwe materiaal om te publiseer.... Laat die Tydskrif dan 'n
middel wees om Afrikaans betekenis te verleen in die wetenskaplike
wêreld, om te ontplooi die rykdom van sy vormende krag, sy vermoë om die
nuwe woord te skep wat met raak seggingskrag verras, om te openbaar sy
suiwerheid en helder eenvoud, om te getuig van sy mondigheid en
bruikbaarheid op elke gebied van die geestelike lewe, om deur sy
veelsydigheid van uiting ons volkskultuur tot skoner bloei te bevorder."
Die blad wil ook gee "kunskritiek wat kan oprys uit die vlakteveld van
dorre eensydigheid tot 'n hoër plan met wyer uitsigte." Die oprigting
van so 'n tydskrif is 'n bewys van die gestadige ontwikkeling en
ernstige strewe van die Twede Beweging.</p>
</body></html>
