<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Iets oor die Boesmankultuur</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Reenen J. van Reenen (1884–1935)" name="author"/>
<link href="2381451856405450727_frontcover.jpg" id="id-308964910638216184" rel="icon" type="image/x-cover"/>
<meta content="Reenen J. van Reenen (1884–1935)" name="DC.Creator"/>
<meta content="Iets oor die Boesmankultuur" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<meta content="#####" name="DC:Subject"/>
<link href="0.css" rel="stylesheet" type="text/css"/>
<link href="1.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body"><div class="div1 chapter" id="s15"><span class="x-ebookmaker-pageno" id="pgepubid00065" title="[Inhoud]"><a class="pginternal" href="4880508795349161123_61525-h-0.htm.html#xd29e301" title="Inhoud"></a></span><div class="divHead" id="pgepubid00066">
<h2 class="main">EIENDOMSBESEF.</h2>
</div>
<div class="divBody">
<p class="first">Die maak van die pyle met sy los kop is vir ons doel van belang omdat ons daarin sien
hoe die Boesman die giftige pylkop bewerk het sodat dit in die wond kan bly steek,
al breek die pylriet af.
</p>
<p>Ook om een ander rede is die pyle vir ons belangryk, naamlik omdat die jagter sy eie
pyl met sy eie teken merk; want hier sien ons die begin van skrywe, en ook ’n bewys
van ’n vaste eiendomsbesef wat ons graag verder wil ondersoek. Dieselfde beginsel
van ’n teken <span class="x-ebookmaker-pageno" id="pgepubid00067" title="[42]"><a class="pginternal" href="4880508795349161123_61525-h-15.htm.html#pb42" id="pb42" title="42"></a></span>wat aandui dat ’n artiekel aan die of daardie behoort, is te vinde by die byneste
wat altoos deur die ontdekker gemerk is as sy eiendom en daarna, soos een Boesman
gesê het, soos sy melkkoei word. Kom daar ’n kolonis wat die teken nie sien of ken
nie, en die nes berowe, het die Boesman weer ’n klagte teen die Blanke wat hy dan
geregtig voel om te berowe.
</p>
<p>Die kos wat ’n Boesman gewen het, was sy eiendom, maar hy was baie gasvry, en het
gewoonlik sy kos gedeel onder die ander. Dit word ook bewys deur die skelnaam “Vrot
arm” wat hul gebruik om die gierigaard te beskrywe. Die verdeel van kos was so algemeen
dat daar spesiale beleefdheidsvorme teenoor die gasheer ontwikkel het, soos byvoorbeeld
die terugbring van die bene na die gasheer as die maaltyd oor is. Maar om absoluut
seker te wees dat daar ’n eiendomsbesef onder hulle was, is dit nodig om te bewys
dat hulle ook koop of ruil geken het, en ook diefstal bestraf het, want dit moet mos
met eiendomsbesef gepaard gaan. Uit die vertellinge van Bleek en Lloyd se Boesmans
kan dit gelukkig bewys word, want daarin lees ons dat die !Kun Boesmans ’n dief selfs
met die dood straf, terwyl ander verhale melding maak van die verruil van goed saggebreide
karosse vir rooi-smeergoed en gifpyle. Dit was natuurlik net onder hulselwe. Later,
toe hul met ander inboorlinge gehandel het, het hulle, so vertel Mejuffrou Bleek vir
die skrywer, velle en heuning vir ysterpylkoppe gegee (meestal heuning). Maar daar
is ook ’n ander soort handel wat hul met die vreemdeling en uitlander gedrywe het
wat interessant is in verband met die eiendomsbesef, en dit is die grondhandel.
</p>
<p>Toevallig is al die informasie in die verband wat die skrywer tot dusver ingewen het,
van aparte bronne, net oor die handel tussen die Boesmans en die famielie Kok. In
1811 (of 12) was daar net een Boesman, Oktober Bailie, op die terrein waar die dorp
Campbell vandag staan, en Adam Kok het hom 150 dalers betaal om van die fontein weg
te trek. In 1819 het Cornelis Kok weer seker bome afgekap om lande te maak. Die plaaslike
<span class="x-ebookmaker-pageno" id="pgepubid00068" title="[44]"><a class="pginternal" href="4880508795349161123_61525-h-15.htm.html#pb44" id="pb44" title="44"></a></span>Boesman-Kaptein het by hom kom protesteer teen die uitroei van die bome wat vir hom
en sy volk in die somer skaduwee verskaf het. As skadevergoeding gee Cornelis vir
hom twee osse, tien bokke, en die wins van ’n half boesel koring (d.w.s. ses sakke).
</p>
<p></p>
<div class="figure fig09width" id="fig09"><span id="id-4487603140349731509">Fig. IX.</span><p class="figureHead"><span class="ex">Fig.</span> IX.</p>
<p class="first">BOESMANTEKENINGE (na Mej. Tongue).
</p>
<p>Sien bds. <a class="pginternal" href="4880508795349161123_61525-h-30.htm.html#pb72">72</a>.</p>
</div><p>
</p>
<p>In die ou dae, toe die Boesmans alleen Suid-Afrika besit het, het elke stam sy eie
jagterrein gehad, en geen een kon sonder toestemming op ’n anderman se terrein jag
nie. Mejuffrou Bleek vertel vir die skrywer dat dit nie soseer die grond was wat hul
besit het nie, maar seker fonteine met al die wild wat by dié fonteine suip. Vergelyk
dit met die volgende aanhaling uit Stow se “<span xml:lang="en">Native Races of South Africa</span>”:
</p>
<blockquote xml:lang="en"><div>
<p class="first">“His territory extended from the Zeekoe river to van der Walts, Buffelfontein, and
in describing it ’Na ’na ’Kow used to say he drank of the Zeekoe river and of van
der Walts fontein.”</p>
</div></blockquote><p>
</p>
<p>In die Kaapstadse museum is daar seker bewerkte klippe wat as bakens gedien het. By
’n ooreenkoms tussen twee naburige stamme, is die bakens in die fontein gesink om
later, indien nodig, as getuigenis te dien by ’n stryery oor die grense.
</p>
<p>Daar bestaan twyfel of die bakenklippe dan Boesman- of Hottentotklippe is. Hahn sê
dat die Hottentotte hulle grense by fonteine bepaal het, en die Boesmans alleen by
berge, ens. As dit waar is, is die bakens ongetwyfeld Hottentotklippe, maar van wat
hierbo aangehaal is, is dit duidelik dat die saak nog verder moet ondersoek word.
Ons moet ook nie vergeet dat die fontein as sulks ’n groot rol in die jag van die
Boesmans gespeel het nie. Dit was sy lokaas vir die diere in die droogte. Die klein
fonteintjies word toegeprop—letterlik met ’n platklip met ’n sponsgat daarin, en by
die groot fontein, dan die enigste water in die omgewing, lê hy die wild voor. Die
grond dus, of in elk geval die fonteine en die wild wat daar suip, behoort aan die
stam, en alle ander artiekels wat arbeid gekos het by die vervaardiging daarvan, kan
beskou word as eiendom, tot selfs die smeergoed wat uit die “myn” moet gekap word.
<span class="x-ebookmaker-pageno" id="pgepubid00069" title="[45]"><a class="pginternal" href="4880508795349161123_61525-h-15.htm.html#pb45" id="pb45" title="45"></a></span>So sou daar dan eienare gewees het van die rooi en die swart smeergoed waarmee hul
hul gesmeer het, en die groen blinkende erts waarmee die meide hulle by hul feeste
gepoeier het; die volstruiseierdop-krale wat hul so mooi gemaak het, en in snoere
om hul lyf, nek, arms en gesig gehang het; die klein ’kibie-hangertjies, hul halssnoere
van tande gemaak; hul karosse; hul sandale en ander kledingstukke; hul skilpaddop-
en volstruisborsbeen-skottels; hul kleipotte; hul mooi versierde volstruiseierdop-waterkraffies;
hul been- en ivoorelse; hul gifklip, hul pyl- en kraal-skuurklippe; hul vuisbyle;
hul ’kibies, hul maalklippe, hul verf-potjies, hul pensele en palette, hul velsakke,
hul pyle, hul boë, hul pylkokers, hul vuurmaak-stokkies; hul fluitjies, tamboere,
goura’s en ander musiekinstrumente; hul matte; hul eiernette; hul vismandjies; hul
oorbelletjies, ens. Die Boesman het baie daarvan gehou om sy lyf te versier, maar
nie soveel soos die Bantoe nie. Hy self was nie mooi nie—sy gelaatstrekke <span class="cut-in-left-note" id="s16">LIGGAAMS­BOU.</span>het ons alreeds bespreek. Die ander merkwaardige deel van sy liggaam was sy fyn hande
en klein voete. Die studie van die liggaamsbou van die Boesman behoort egter nie hier
by ons tuis nie wat meer belang stel in sy karaktertrekke en in die ontwikkeling van
sy brein.
</p>
</div>
</div>
</div></body></html>
