<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Die Prosa Van Die Twede Afrikaanse Beweging, by Pieter Cornelis Schoonees
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><h3 id="pgepubid00414">§ 4. Dr. S.P.E. Boshoff.</h3>
<p>Stephanus Petrus Erasmus Boshoff is in 1891 gebore op Vaalbank, distrik
Senekal. Eers het hy in die Boland skool gegaan en later na die Grey
Kollege gekom. Na sy M.A. eksamen in 1912 het hy aan die Uniwersiteit
van Amsterdam in die Nuwe Lettere gestudeer. Met die uitbreek van die
oorlog het hy na Suid-Afrika teruggekeer en daar deelgeneem aan die
rebellie. Sy ondervindinge op kommando en in die tronk het hy beskryf in
<i>Vaalrivier, die Broederstroom</i> (1916)<a id="FNanchor_419_419"></a><a class="fnanchor pginternal" href="4998225955431426220_18203-h-13.htm.html#Footnote_419_419">[419]</a> en <i>Rebellie-Sketse</i> (1918).</p>
<p>Na die troebele is hy aangestel as professor aan die Potchefstroomse
Uniwersiteitskollege. In 1921 het hy sy studie in Amsterdam voltooi en
<i>cum laude</i> gepromoveer tot doktor in die Nederlandse Taal en Lettere op
'n dissertasie: <i>Volk en Taal van Suid-Afrika</i>.</p>
<p>Hy sê self "dat hy hom nog nie en miskien nooit sal reken tot die
Afrikaanse skrywers nie. Wat hy doen is maar houthakkers- en
waterputterswerk vir ons ontluikende letterkunde" (<i>Die Brandwag</i>, Des.
1918). Hy is in die eerste plaas dan ook filoloog, en sy dissertasie is
'n monumentale werk, die vrug van jarelange arbeid. Ook uit bowegenoemde
sketse blyk sy voorliefde vir taalkundige waarneming. In samewerking met
L.J. du Plessis het hy ook uitgegee twee deeltjies <i>Afrikaanse
Volksliedjies</i>, 'n versameling van piekniek- en minne-rympies. Die
inleiding getuig van onvermoeide nasporingsywer op die gebied van
folklore. Meer as een fyn liedjie, wat in een of ander uithoek van ons
land lê en roes, sal deur die bundels algemeen bekend word.</p>
<p>Van Boshoff het verder nog verskyn 'n toneelstuk <i>Jannies, Johnnies en
Jantjies</i> en 'n gewysigde bewerking van Ds. S.J. du Toit se <i>Magrieta
Prinsloo</i>. Hy is onlangs tot lid van die Leidsche Maatschappij benoem.</p>
<h4 id="pgepubid00415">Vaalrivier, die Broederstroom en Rebellie-Sketse.</h4>
<p><i>Vaalrivier</i> behandel veral die laaste dae van Generaal C.F. Beyers,
terwyl <i>Rebellie-Sketse uit my Dagboek 1914-1915</i> <span class="x-ebookmaker-pageno" id="pgepubid00416" title="[Pg 293]"><a id="Page_293" title="[Pg 293]"></a></span>
verskillende gevegte
en ook die tronklewe beskryf. Dit is feitlik alles persoonlike
ervarings, wat die skrywer meedeel en hy doen dit op 'n aangename
verteltoon, in 'n goed versorgde styl. Hy het daar mooi in geslaag om
die taamlik eentonige militêre en topografiese meedelings af te wissel
met lewendige dialoog, waardeur ons 'n goeie kyk kry op die stemming
onder die burgers. Veral die beskrywing van die tronklewe munt uit deur
aanskoulikheid en raak humor. Mooi staaltjies van boerekwinkslae word
ook gegee en o.a. die knaende rooklus goed uitgebeeld. Daar is burgers
wat selfs van die dominee twak kry "want die predikante was prakties en
hul roltwak was gewoonlik langer as hul predikasies" (<i>R. S.</i> p. 132).
"Na die preek kon 'n mens dan ook gewoonlik 'n gelukkige roker hier en
daar onder die skare onderskei aan die blou rookwolkies om hom heen, en
aan die streep minder gelukkige broeders, wat agter hom aanstryk om tog
maar net die ruik van die rook te kry." (t.a.p., p. 133.) Daar is meer
sulke voorbeelde van goeie waarneming, wat getuig van intieme kennis van
die boere-mentaliteit. Die rake slag, waarmee sommige persone uitgebeeld
word is 'n aanduiding, dat die skrywer ook op die gebied van die roman
sukses sou hê.</p>
<p>Die styl word gekenmerk deur 'n besonder voorliefde vir alliterasie,
waarvan reeds die eerste sin van <i>Vaalrivier</i> 'n voorbeeld is. In die
beeldspraak verras meer as een oorspronklike wending, b.v. "'n eensame
en blykbaar verlate woonhuis ... waarby 'n lang en nog eensamer ou
bloekomboom half staan en slaap, nes 'n reier op sy een been langs die
vlei" (<i>Vaalrivier</i> p. 92). 'n Paar maal word <i>die</i> as relatief gebruik
o.a. "Genl. Maritz, <i>die</i> hy in daardie geval...." (<i>R. S.</i> p. 5).
Telkens kom <i>vyandige</i> i.p.v. <i>vyandelike</i> voor, b.v. "vyandige
perderuiters" (<i>Vaalrivier</i> p. 55). Die anglisisme op p. 36 "die Jingoes
(het) my 'n vreeslike lewe gelei" moet seker op rekening van die spreker
gestel word. Die bewering, dat kuns "'n lukseartiekel" is (<i>R. S.</i> p.
122) moet blykens die verband nie <i>au sérieux</i> geneem word nie. 'n
Voetnoot, soos die eerste op p. 24 (<i>Vaalrivier</i>) kan gerus weggelaat
word.</p>
<p><span class="x-ebookmaker-pageno" id="pgepubid00417" title="[Pg 294]"><a id="Page_294" title="[Pg 294]"></a></span></p>
<h3 id="pgepubid00418">§5. J.A. Smith.</h3>
<p>Johannes Anthonie Smith is gebore op Grootfontein, distrik Aberdeen in
1886. In sy jeug het hy <i>Ons Kleijntji</i> gelees en vir Afrikaans geywer.
Toe hy byna vyftien jaar was het hy weggeloop na die Boere-kommandos en
tot die vrede geveg. Aan die Hoëre Skool in Stellenbosch het hy sy
studie voortgeset en daarna gaan boer. Die groot droogte van 1915 het
aanleiding gegee tot die keuse van 'n joernalistieke loopbaan. Eers was
hy tydelik werksaam by <i>De Nieuwe Tyd</i>, 'n Aberdeense krant en later
redakteur van <i>Het Westen</i>. Sedert 1917 is hy redakteur en bestuurder
van <i>Onse Courant</i>, Graaff-Reinet. Dit is die eerste krant wat in die
Kaapprovinsie oorgeslaan het in Afrikaans. Smith het daarin en ook
andersins aktief opgetree in die stryd om Afrikaans as voertaal erken te
kry. Die gevolg was die invoering van die Afrikaanse medium in die Hoëre
Skool op Graaff-Reinet. Hy versamel tans gegewens oor die mense en
toestande in dié distrik vóór die Groot Trek, en werk aan 'n brosjure
oor die teregstelling van Komdt. Scheepers. Van hom het verskyn: <i>Brit
en Boer, van Slagtersnek tot Jopie Fourie</i> (1917) en <i>Naar Bloedrivier
en Paardekraal</i> (1918)<a id="FNanchor_420_420"></a><a class="fnanchor pginternal" href="4998225955431426220_18203-h-13.htm.html#Footnote_420_420">[420]</a>.</p>
<h4 id="pgepubid00419">Brit en Boer.</h4>
<p>Die skrywer gee 'n kort oorsig van die historiese gebeurtenisse van 1814
tot 1915. "By ons volk is 'n groot behoefte aan 'n kort, duidelik,
onpartydig en in Afrikaans geskrywe historieboek...." verklaar hy in sy
voorwoord. Deur gebrek aan 'n lewendige, persoonlike styl het dit egter
alleen 'n versameling van feite geword. As voorbeeld van die dikwels
gebrekkige styl en kanselagtige beeldspraak kan die volgende dien: "Hier
werd Afrikaanse lewens ontneem deur die Engelse, vir die eerste maal en
werd later nog weer herhaal.... Die diepe wond is nooit geen balsem
toegedien, maar steeds meer nuwe wonde in die boesem van die
diepgeteisterde volk <span class="x-ebookmaker-pageno" id="pgepubid00420" title="[Pg 295]"><a id="Page_295" title="[Pg 295]"></a></span>
geslaan." (p. 21.) Vorme, soos die volgende laat
mens twyfel of die boek wel in Afrikaans geskryf is: "Op s'n treurigs
(p. 22); Retief en de syne (p. 39); Die Regering ... het moe geword ...
en dag dit best.... (p. 64). Na veel moeite kreeg men die inwoners so
ver.... (p. 66); Goud werd gevonden" (p. 82) ens. Dan krioel dit nog van
taalkundige rariteite o.a. kalmtjes (p. 110); Men sal herinner (p. 77);
Southey het lang reeds in sy verstand gehad ... (p. 81) ('n Anglisisme);
sy bedriegelik invloed (p. 85); vermompte despotisme (p. 96); Mettertyd
het die uitlander populasie, die op sigself nie 'n presiese dreigende
gevaar was ... (p. 107); die ver-engelsen van die hele aardbol" (p. 108)
ens. As die dubbele negatief reg gebruik word is dit 'n uitsondering.</p>
<h4 id="pgepubid00421">Naar Bloedrivier en Paardekraal.</h4>
<p>Op eenvoudige wyse gee die skrywer 'n beknopte oorsig van die
gebeurtenisse, wat in verband staan met Bloedrivier en Paardekraal,
volgens sy beskouing "'n onuitputtelike bron van sede- en nasionale
lesse" (p. 11). Hy wou 'n werk lewer "wat vir die opkomende geslag
onmisbaar moet wees in verband met die hedendaagse Dingaanfees." Of die
onmisbaarheid van lange duur sal wees val te betwyfel, omdat die styl,
ofskoon beter versorg dan in <i>Brit en Boer</i> so weinig artistiek en
dikwels onbeholpe is. "Na hierdie aanval is die laers in vier groot
laers verdeel en teruggeset en het onder die bevel van Maritz ...
gestaan" (p. 41). Daar is meer sulke voorbeelde. Die dubbele negatief
ontbreek nog telkens en uitdrukkings soos "skatte-buiters (p. 59),
verpeins (p. 82); 'n bewering te maak uit denkbeeldige inisiatiewe" (p.
70) is 'n aanduiding van gebrekkige taalbeheersing.</p>
<p>Nadruk word veral gelê op die verband tussen Bloedrivier en Paardekraal:
"As 'n mens Dingaansdag kan of mag vier, dan kan en <i>moet</i> 'n mens die
herstelling van die onafhanklikheid in 1880 ook vier. Albei jaartalle
het dieselfde betekenis vir die volk." (p. 93.)</p>
<p><span class="x-ebookmaker-pageno" id="pgepubid00422" title="[Pg 296]"><a id="Page_296" title="[Pg 296]"></a></span></p>
<h3 id="pgepubid00423">§ 6. Dr. J.D. du Toit (Totius).<a id="FNanchor_421_421"></a><a class="fnanchor pginternal" href="4998225955431426220_18203-h-13.htm.html#Footnote_421_421">[421]</a></h3>
<h4 id="pgepubid00424">Ds. S.J. du Toit in Weg en Werk, (1917).</h4>
<p>"Een omstandigheid moet by die lees veral nie vergeet word nie. Ds. du
Toit was 'n Ismaël: sy hand was teen almal, en almal se hand was teen
hom.... By die beskrywing van sy lewenstaak was dus wysheid en tak 'n
hoofvereiste, en die skrywer wil hier die opregte versekering gee, dat
hy sy uiterste bes gedoen het om by oue gevoelighede verby te skram en
om oue wonde nie seer te maak nie. Vandaar dat deurgaans geen kritiek
geoefen en geen beoordeling van persone en gebeurtenisse gegee word nie.
Die dag daarvoor sal wel later aanbreek. Die skrywer wou volstaan met
die blote meedeling van <i>feite</i> (soveel molik in sitaat)...."
(Voorwoord). Met dié woorde het Totius sy werk goed gekarakteriseer. Dit
is 'n feiteversameling van die grootste belang oor "'n periode van
Afrikaanse oplewing", soos die ondertietel lui. Die rangskikking van die
feite, die ordening van sy biografiese materiaal het Totius met talent
gedaan. Van alle oorde het hy met groot vlyt en nasporingsywer sy
boustowwe bymekaar gemaak. Netjies opgepak lê die stene in afsonderlike
stapels. Die fondament is ook al gelê en daarop moet die boumeester nou
vir ons 'n sierlike skepping van monumentale skoonheid oprig. Dit is 'n
taak waarvoor die digterlike seun van 'n groot vader allesins berekend
is. Maar hy deel ons mee: "Die dag daarvoor sal wel later aanbreek". Die
redene wat Totius voorlopig van 'n interpretasie van sy feite laat
afsien het, moet ongetwyfeld gebillik word, as ons onthou, dat sy vader
se hand "teen almal was, en almal se hand teen hom". Addison het in 1716
al verklaar: "The truth of it is, as the lives of great men cannot be
written with any tolerable degree of elegance or exactness within a
short space after their decease; so neither is it fit that the history
of a person <span class="x-ebookmaker-pageno" id="pgepubid00425" title="[Pg 297]"><a id="Page_297" title="[Pg 297]"></a></span>
who has acted among us in a public character, should
appear, until envy and friendship are laid asleep, and the prejudice
both of his antagonists and adherents be, in some degree, softened and
subdued."<a id="FNanchor_422_422"></a><a class="fnanchor pginternal" href="4998225955431426220_18203-h-13.htm.html#Footnote_422_422">[422]</a> Maar die opmerking van Samuel Johnson is nie minder juis
nie: "If a life be delayed till interest and envy are at an end, we may
hope for impartiality, but must expect little intelligence; for the
incidents which give excellence to biography are of a volatile and
evanescent kind, such as soon escape the memory, and are transmitted by
tradition."<a id="FNanchor_423_423"></a><a class="fnanchor pginternal" href="4998225955431426220_18203-h-13.htm.html#Footnote_423_423">[423]</a> Dit is juis dié soort insidente wat Totius, blykbaar
met opset verwaarloos het. "Die skrywer van hierdie reëls was toe maar
vyf jaar oud. Tog styg daar nog verskeie witte wolkies van skerpe
herinnering op bo die wegduisterende gesigseinder van kinderverlee. Die
skrywer sal daarmee die leser nie te veel lastig wees nie." (p. 243).
Doodjammer, want deur die verswyging van sy persoonlike herinneringe
ontbreek daar lewenswarmte aan die biografie. Die beeld van sy vader is
groot en imposant, maar daar is weinig <i>lewe</i> in. Soos 'n reusagtige
silhoeët staan dit teen 'n agtergrond van die bontste verskeidenheid.
Maar Ds. Du Toit se pelgrimsreis van die wieg tot aan die graf, sy
titaniese worsteling met die lewe, die dramatiese afwikkeling van dié
geweldige stryd, die diepe kneusing van 'n groot siel wat van smaad en
hoon meer as sy volle deel gehad 't—daarvan val alleen 'n dowwe
flikkerlig op die beeld. En die indruk kom Totius self bevestig: "Van
Ds. du Toit se inwendige lewe weet ons nie veel nie" (p. 248).<a id="FNanchor_424_424"></a><a class="fnanchor pginternal" href="4998225955431426220_18203-h-13.htm.html#Footnote_424_424">[424]</a> "Ons
het tot dusver veel gesê van Ds. du Toit se <i>werk</i> en weinig laat
deurstraal aangaande sy <i>persoon</i>. So hoort dit, want dis ons in die
eerste plaas te doen om die grote werk wat Ds. du Toit verrig het. Maar
daarom mag 'n beskrywing van sy persoon nie agterwege bly nie" (p. 378).
Die "persoonsbeskrywing" (Hoofstuk XVII) <span class="x-ebookmaker-pageno" id="pgepubid00426" title="[Pg 298]"><a id="Page_298" title="[Pg 298]"></a></span>
bring ons egter nie veel
verder nie. Dit bly aan die buitekant; ons mis daarin die vermoë om deur
te dring tot die innerlike psiege. Dit kan ons al weer met die skrywer
se <i>eie</i> woorde bewys: "Nou oorgaande tot die beskrywing van Ds. du Toit
se meer inwendige lewe, <i>natuurlik soos dit sig naar buite geopbenbaar
het</i> (want "wie weet wat in de mens is dan de geest des mensen die in
hem is?") sal ons eers bespreek sy emosionele lewe." (p. 381).<a id="FNanchor_425_425"></a><a class="fnanchor pginternal" href="4998225955431426220_18203-h-13.htm.html#Footnote_425_425">[425]</a> En
hier wou Totius tog meer wees as 'n feiteversamelaar, hier wou hy ons
iets van die persoonlikheid van sy vader laat voel. "The biographer must
be more than the mere realist who can photograph facts—he must be
something of the idealist as well, for he has to create as well as to
reproduce: and we value a biography exactly in proportion as its author
has succeeded in creating for us the character of a new man or woman to
be added to our own personal acquaintance."<a id="FNanchor_426_426"></a><a class="fnanchor pginternal" href="4998225955431426220_18203-h-13.htm.html#Footnote_426_426">[426]</a> Nou lyk dit vir my of
Totius met die metode wat hy volg, soiets nie kán bereik nie. Hy
verklaar: "Nou gaan ons oor tot 'n beskrywing van Ds. du Toit se
verstand en wil. Vanself hoef dit nie so uitvoerig te wees nie. Sy ganse
lewe en werk deur ons beskrewe lê getuigenis af van die grootte van sy
verstand en die krag van sy wil." (p. 396). Dit mag nou wel waar wees,
maar so 'n bewering help ons geen druppel om die persoonlikheid van 'n
mens te begryp nie. En buitendien, het ons nie die reg om van die
biograaf 'n artistieke sintese, 'n psigologiese interpretasie te verwag
nie? Ons is nie tevrede met hier 'n raps en daar 'n raps nie, ons wil 'n
volledige beeld hê. Die skrywer vervolg: "Ook moet hier die opmerking
gemaak word dat dit ons nie te doen is om 'n strenge groepering van die
sielsfunksies nie. Ons het 'n skema gemaak wat prakties aanwendbaar is.
Bowedien is die siel van 'n mens 'n eenheid, wat sig nie uit mekaar laat
kerf nie. Op die feit wys veral die nuwere sielkunde. Vandaar dat ons
reeds die verstand en wil laat inwerk het op sommige van die beskrewe
emosies of gemoedsaandoeninge." (p. 397.) <span class="x-ebookmaker-pageno" id="pgepubid00427" title="[Pg 299]"><a id="Page_299" title="[Pg 299]"></a></span>
Almal netjies beredeneerd,
maar hier help al die skemas en tabelletjies van die hele wêreld jou
totaal niks! Die biograaf staan voor dieselfde probleem as die
romanskrywer: Hoe moet ek die mens laat <i>lewe</i>? En as hy dié groot
wonder reg kry, dan is dit nie omdat hy 'n knap psigoloog is nie, goed
op die hoogte van die allerlaaste emosionele <i>formulae</i>, maar enkel en
alleen omdat hy kunstenaar is. Hoe die wonder geskied weet hy miskien
self nie, en ons kan dit alleen by benadering uitrafel; maar as ons sy
boek gelees het, dan is daar nog 'n man of vrou toegevoeg by die getal
van ons intieme vriende. En in die sielkundige skema van Totius mis ek
die warme intimiteit; ek ken sy vader na meer as 450 bladsye nog nie so
goed as my eie vader of een van my vriende nie. Die "witte wolkies" van
sy herinnering, die moes hy nie laat wegwaai het nie!</p>
<p>Beskou ons Totius se biografie nou alleen as feiteversameling, dan is
dit inderdaad 'n handige kompilasiewerk, wat onmisbaar is vir die kennis
van ons letterkunde en geskiedenis. Hy het die outobiografie, briewe en
sitate op bekwame wyse inmekaar gevleg, sodat iedereen na bestudering
van die bewysstukke sy eie oordeel kan vorm. Daarmee het hy seker
bereik, wat hy Kuyper op die tietelblad laat sê: "Niet vergeten van onze
doden is niet genoeg. Er kan zo dikwels veel ook voor onze doden nog
gedaan worden. Om hun eer en goede naam te verdedigen tegenover
miskenning en laster.... Bitterheden weg te nemen, die als onkruid
tussen hen en hun omgeving waren opgeschoten...." Hy het as onpartydige
historikus sy vader sy eie saak laat voordra, hom uit sy werke, self tot
ons laat spreek; nou moet hy nog as <i>seun</i> sy vader vir ons uitbeeld met
al die warmte van 'n liefdevolle kinderhart. Die voorwoord laat ons
hoop, dat "die dag daarvoor wel later (sal) aanbreek." Vir ons
letterkunde kan dit 'n blye dag word!</p>
<p>Die biografie bevat besonderhede oor Du Toit se jeug, sy werk as
predikant van die gemeente Noorder-Pêrel, sy stryd vir die beginsel van
Christelik Nasionale Onderwys. Die oprigting van die <i>Genootskap van
Regte Afrikaners</i>, <i>Die Patriot</i> en ander blaaie word uitvoerig
bespreek, asook die stryd vir die Afrikaanse taal. Duidelik <span class="x-ebookmaker-pageno" id="pgepubid00428" title="[Pg 300]"><a id="Page_300" title="[Pg 300]"></a></span>
blyk hoe
groot die invloed van Ds. S.J. du Toit sedert 1875 was, en van hoeveel
bewegings hy die eintlike vader kan genoem word. Die oprigting van die
Afrikaner Bond, die oplewing in die Kaap-Kolonie en die aandeel van <i>Die
Patriot</i> in die Transvaalse Vryheidsoorlog is ook breedvoerig uitgewerk.
Uit die belangrike sitate kan ons 'n helder beeld van die kulturele lewe
van dié tyd saamstel. Ds. Du Toit se werk as Superintendent van Onderwys
en polietikus in die Transvaal, sy Bybelvertaling en reise word ook
behandel. Dan volg sitate oor sy houding tydens en na die Jameson-inval.
Die verklaring van Adv. J.H.H. de Waal, soos aangehaal op bladsy 2 word
deur Ds. Du Toit se eie woorde bevestig: "Die houding deur my in
<i>Patriot</i> en <i>Getuige</i> ingeneem teenoor die Transvaal-regering van die
laaste tyd was egter nie populêr in die Kolonie nie, veral sedert die
Jameson-inval. Dit het gemaak dat die blaaie agteruit gegaan het." (p.
313.) Oor Du Toit se stryd teen sektes en kettery word ook meedelings
gedaan. Met 'n beskrywing van sy persoon en laaste dae sluit die boek,
waarin ook nog enige gedigte van hom afgedruk is.</p>
<p>Van Du Toit se veelsydige bekwaamheid, sy onvermoeide ywer vir
godsdiens, taal en nasie is op byna iedere bladsy bewyse te vind. Sy
lewensbeskrywing is meteen ook die geskiedenis van die ontwaking van die
Afrikaner bewussyn en sy aandeel daarin was ongetwyfeld belangrik.</p>
<p>Of ons die deur moet oopset vir woorde soos die volgende, is
twyfelagtig: leaders (o.a. p. 41); waiter (p. 283); debater (p. 350);
smoking-cap (p. 379), wasies (p. 380).</p>
<h3 id="pgepubid00429">§ 7. Ds. W. Postma (1874-1921), (Dr. O'kulis).</h3>
<h4 id="pgepubid00430">Doppers (1918).</h4>
<p>Dr. O'kulis verklaar in sy inleiding: "Ik het die egte ou Doppers nog
goed geken en hulle opregte nasate leef ik nog mee saam, sodat ik meen
in staat te wees om enigsins 'n suiwere portret te skilder van 'n
eienaardige groep van ons volk...." Hy het 'n ruim opvatting van die
woord Dopper. "Al die Doppers (is) <span class="x-ebookmaker-pageno" id="pgepubid00431" title="[Pg 301]"><a id="Page_301" title="[Pg 301]"></a></span>
nie in die Dopperkerk nie, en ...
nie alle lidmate van die Gereformeerde Kerk van S.A. (is) egte Doppers
nie." (p. 8.) "Ons profeteer dan ook beslis ... dat ons volk altyd meer
terug sal draai naar die <i>Backveld</i>, al meer Dopper sal worde, naarmate
ons nasionale selfbewustheid ontwaak en ontwikkel" (p. 15). Op
kernagtige wyse word die hele lewensbeskouing van die Dopper uiteengeset
en alles wat daarmee in stryd is afgekeur. Die oorsprong van die
Doppers, hul isolement, godsdiens en beskawing word geskets en hul
beginsels met warmte verdedig. Ten slotte word daar 'n staanplek gevra
vir die Dopper in die Afrikaanse samelewing: "Ons vra geen guns, geen
medelyde, geen beloning, geen verering nie. Ons vra net staanplek in die
Boer-geledere om saam te werk en saam te stry vir die heilige pand ons
saam toevertrou" (p. 116). In die bylae volg die opienies van ander
skrywers oor die Doppers.</p>
<p>Die grootste gedeelte van die boek is van godsdienstige aard en kan
buiten beskouing bly. Dat ons hier egter te doen het "met 'n faktor, wat
geweldig invloed uitgeoefen het op die kultuurlewe van ons volk" (p. 71)
is ongetwyfeld waar, en Dr. O'kulis se pleidooi vir die Doppers is 'n
belangrike bydrae op kultuur-historiese gebied. Daaruit kan ons die
Dopper se standpunt teenoor die wetenskap, die kuns, opvoeding, sport,
ens. leer ken. Die skrywer het 'n persoonlike kyk op al die probleme van
ons tyd, al is sy behandeling daarvan dan ook dikwels sketsagtig.
Kapitalisme en sosialisme kan seker nie met so 'n paar sinnetjies soos
die volgende afgemaak word nie: "Geen van bei ken soiets as 'n lewens- of
nasionale ideaal nie—hulle klim nooit hoër op as hulleself nie. Daar
is niks verhewens of opheffends in hierdie rigtings nie—dit is
net:—"Laat ons eet en drink en vrolik wees, want more sterf ons." Ook
die definiesie van modernisme is vaag en misleidend, (p. 65.)</p>
<h4 id="pgepubid00432">Die Boervrou, (1918).</h4>
<p><i>Die Boervrou</i>, "Moeder van haar Volk" is saamgestel op versoek van die
Nasionale Helpmekaar- en Kultuur-Vereniging, Reddersburg. Die skrywer
verklaar: "Dis <span class="x-ebookmaker-pageno" id="pgepubid00433" title="[Pg 302]"><a id="Page_302" title="[Pg 302]"></a></span>
my doel om die lewe en dade van die Boervrou in die
geskiedenis op te spoor en voor te stel op eenvoudige en heldere wyse."
(Voorwoord).<a id="FNanchor_427_427"></a><a class="fnanchor pginternal" href="4998225955431426220_18203-h-13.htm.html#Footnote_427_427">[427]</a> Hy wil probeer om self "so min molik te sê en soveel
molik getuienis van vreemdelinge (ook vyandige), wat die mense geken het
invoer." (p. 20.) In hoofsaak is dit dan ook 'n kompilasiewerk, waarin
veral die periode van die Groot Trek en daarna uitvoerig behandel word.
Onder ander word die gedenkskrif van Anna Stenecamp afgedruk en 'n paar
krante-artiekels oor Maria Koopmans-de Wet. Daar is nog naklanke van die
<i>Eselskakebeen</i>: "Ongelukkig dat ons altyd op skool nog moet ly aan die
verouderde Engels-Turkse stelsel van afgryslike geestesmoord." (p. 104.)
"Dis nodig om die wissels van die spoor van ons Vaderlandse Geskiedenis
eers reg te sit vir ons, wat op skool deur <i>Cape History</i> en
Jingo-laster so hopeloos verknoei is...." (p. 44.)</p>
<p>"Die godsdienssin van die Boervrou is die sleutel van haar hele
geskiedenis; die wat dit nie vooropstel, en gedurig voor oë hou nie, kan
haar nie begryp, haar portret nie skilder nie" (p. 66). Godsdienstige
beskouings neem dan ook 'n groot plaas in, en telkens word 'n klein
prekie ingelas (o.a. p. 160, 179). Die streng-Kalvinistiese
lewensbeskouing van die skrywer laat hom dikwels teen allerlei
maatskaplike euwels te velde trek, teen "die sonde van kinderbeperking"
(p. 157), die vrouestemreg en allerlei vreemde sedes. "Hoe geleerd en
ontwikkel ons ook al word, laat ons Boer bly. Praat van <i>beskaaf</i>—wel
ik het nergens hoër, fyner beskawing gesien as by ons egte kristen Boer
voorouers nie." (p. 109.) Hy is nie teen vooruitgang nie: "Die Boervrou
mag die kappie en die manteltjie vaarwel sê en tog haar grootmoeder in
alles gelyk bly." (p. 177.) Maar ons moet voortbou op "die hegte breë
Boerfondament" en alle "vreemde modelle" vermy. "Daar is geen hoër adel,
geen fyner beskawing, geen edeler siel as die van die Boervolk self nie.
Al wat ons daarvan afwyk, gaan ons <span class="x-ebookmaker-pageno" id="pgepubid00434" title="[Pg 303]"><a id="Page_303" title="[Pg 303]"></a></span>
verkeerd, breek ons onsself af,
ondermyn ons ons indiwidualiteit. Ons mog dan wat vreemds byspyker, en
daar uitlandse vernis oor smeer, maar dit sal nie hou teen die
Afrikaanse son nie.... Wat ons het is egte goud, al mag dit nog nie
gelouter en bewerk wees nie, wat ons in die vreemde naloop is
klatergoud." (p. 206.) Hier ontaard die gevoel van nasionale eiewaarde
in chauvinisme, en werk die ou isolasie-drang van die Boer, en sy afkeer
van alle vreemde beskawing nog na. Op 'n ander plaas is sprake van "die
gesonde lewenswyse en wêreldbeskouing van die Boervrou, so afkerig van
die verfynde en demoraliserende uitlandse 'beskawing'...." So voer die
groot nadruk wat op die Afrikaanse voortreflikheid gelê word en die
waarskuwing vir alles wat vreemd is tot die stelling, dat alles in
Afrika goed is en alles daarbuite sleg. Dit was seker nie die bedoeling
van die skrywer nie, maar wanneer 'n goeie beginsel te veel op die spits
gedryf word, lei dit tot bekrompenheid.</p>
<p>Die neiging vir allerlei moeilik verdedigbare generalisasies, wat ook in
<i>Doppers</i> aangetoon is, blyk uit so 'n bewering: "Is die teenwoordige
oorlog nie vrug van die onvrouelikheid van die vrou van Berlyn, Parys,
Brussels, Londen?" (p. 180.)</p>
<p>Die portret en karakter van die Boervrou het Dr. O'kulis met liefde
geteken. Veral in die sewende en agste hoofstuk, waar die skrywer self
meer aan die woord is, kom juiste opmerkings en 'n persoonlike
uitdrukkingswyse voor. Die nuwere geskiedenis wil hy verbygaan, maar oor
die konsentrasiekampe kán hy nie swyg nie. (p. 141.) "Die geskiedenis
swyg nie, al vergeet ons ook al graag." (p. 148.) "<i>Dwars deur ons land
loop die bloedspoor van die Boervrou</i>" (p. 114). Met eerbiedige hulde
volg hy die spoor deur ons geskiedenis. Van die politieke
vroueverenigings verwag hy weinig heil. Ook die foute van die Boervrou
word beskryf. In Mevrou Marie Koopmans-de Wet "sien ons die Boervrou
soos sy ontwikkel op die hoogste sport" (p. 181.) Die bylaes bevat
hoofartiekels van die <i>Mediator</i> oor die trekkers en oor
vaderlandsliefde, asook 'n stuk uit Preller se <i>Voortrekkermense</i>.</p>
<p>Tot die minder juiste uitdrukkings behoort o.a.: "'n <span class="x-ebookmaker-pageno" id="pgepubid00435" title="[Pg 304]"><a id="Page_304" title="[Pg 304]"></a></span>
daghelder feit"
(<i>Doppers</i>, p. 63); "die ster-rol speler in die bioskoop" (id., p. 66);
"Die meisies was ... op reken van die moeder...." (<i>Boervrou</i>, p. 59);
"oor algemeen" (id., p. 94); "meedoen met allerhande lewensdrukte" (id.,
p. 97); "geleerdheid bring in 'n groef" (id., p. 105); "om oor die
toekoms te praat en te plan (id., p. 149); "omdat men hiervoor geen oog
had" (id., p. 24); "om die verdrukte landgenote te help met tonne van
selfgemaakte en geofferde versagting" (id., p. 92). As staaltjies van
retoriese beeldspraak kan dien: "Twee feite het hulle diep in die hart
deurboor" (id., p. 118); "die hartverskeurende skouspel; die vlym nog
dieper voel" (id., p. 148).</p>
<h3 id="pgepubid00436">§ 8. Thos. Blok.</h3>
<p>Thos. Blok is in 1879 gebore. In Holland was hy 'n tydlank onderwyser en
sedert 1913 in Bloemfontein, waar hy tans hoof van die Voorbereidende
Tegniese Skool is. Hy het hom dadelik na sy vestiging in Suid-Afrika op
Afrikaans en geskiedenis toegelê. Hy streef daarna om die resultate van
sy argiefondersoek in aantreklike vorm uit te gee en bewerk veral die
periode van die Oranje Rivier Soewereiniteit. Van hom het verskyn 'n
serie leesboeke <i>Ons Eie Taal, Klein Jannie, Oom Willem, Hendrik Afbeen</i>
en <i>Willem Kruger</i>, skool- en kinderlektuur, 'n paar bundels
kinderversies en <i>Grensboere</i> (1918).</p>
<h4 id="pgepubid00437">Grensboere.</h4>
<p>Dit is 'n verhaal uit die dae van President Hoffman, "'n inleiding tot
die geskiedenis van die (Basoeto)-oorloë." Blok wil "'n duidelike beeld
... gee van die toestande, wat geheers het, en die moeilikhede, waarmee
die Boere te stry gehad het op die grens van Basoetoland.... Behalwe die
vorm, waar die storie in verskyn, is alles suiwer geskiedenis."<a id="FNanchor_428_428"></a><a class="fnanchor pginternal" href="4998225955431426220_18203-h-13.htm.html#Footnote_428_428">[428]</a> Die
geskiedenis smoor dan ook die verhaal dood; die argieflug is te sterk.
In die begin kry <span class="x-ebookmaker-pageno" id="pgepubid00438" title="[Pg 305]"><a id="Page_305" title="[Pg 305]"></a></span>
ons nog iets van die mense te sien, maar ons verloor
hulle gou tussen al die historiese feite en dokumente. In 'n suiwer
historiese vorm sou Blok se werk meer voldoening gee, want die feite wat
hy meedeel is belangrik en van sy simpatieke inlewing in die
Boerekarakter getuig iedere bladsy van die boekie. Die helder,
eenvoudige styl, wat alleen op enkele plekke spore van Hollandse invloed
vertoon, maak <i>Grensboere</i> uiters geskik vir die jeug. Hinderlike
herhaling kom voor o.a. op p. 21: skaf—skaap; op p. 57:
gekies—kiesers—kies.</p>
<h3 id="pgepubid00439">§ 9. Ds. G.B.A. Gerdener.</h3>
<p>G.B.A. Gerdener is in 1881 gebore op Wupperthal, 'n Rynlandse
sendingstasie in die Sederberge, Clanwilliam, waar sy vader, 'n Duitse
sendeling gearbei het. Sy gehele opvoeding het hy feitlik in
Stellenbosch geniet, en daar is hy ook tot predikant opgelei. Sy
teologiese studie het hy in 1922 voltooi aan die uniwersiteit in
Tübingen, waar hy die graad Dr. Phil. <i>cum laude</i> verwerf het en hom
veral op die nuwere geskiedenis en die tydperk van die Hervorming
toegelê het. As sekretaris van die Christelike Studente-Vereniging het
hy in 1907 en 1910 groot buitenlandse reise gemaak. Gedurende 1912-17
was hy onder die Mohammedane in Kaapstad werksaam en daarna as twede
predikant op Stellenbosch. Van hom het verskyn 'n bundel gedigte: <i>Uit
Mijn Jonkheid</i> en verskeie godsdienstige werke, alles in Hollands.
<i>Sarel Cilliers, Die Vader van Dingaansdag</i> is egter in Afrikaans
(1919). Hy was ook redakteur van <i>Het Gereformeerd Maandblad</i>.</p>
<h4 id="pgepubid00440">Sarel Cilliers.</h4>
<p>Piet Retief word die martelaar van die Groot Trek genoem, Andries
Pretorius, die krygsman en Sarel Cilliers die profeet (p. 3). "Beter
tiepe van die diepe godsvrug en die innige vroomheid, wat in dae van
donkerheid en droefheid aan die hart van die Trekkers lig en troos
verskaf het is daar nie dan Sarel Cilliers" (p. 4). Sy kinderjare en
uittog na die noorde word beskryf, terwyl <span class="x-ebookmaker-pageno" id="pgepubid00441" title="[Pg 306]"><a id="Page_306" title="[Pg 306]"></a></span>
ook in vlugtige trekke die
verloop en betekenis van die beweging van 1836 geteken word. Episodes
waarin Cilliers 'n groot aandeel gehad 't, soos die slag by Vegkop en
die aflegging van die gelofte word uitvoerig behandel en op helder wyse
toegelig. Cilliers se ervarings in Natal en later in die Vrystaat, sy
rol in die kerklike lewe is op aanskoulike wyse in die laaste hoofstukke
geskets. Deur verskillende anekdotes kry ons 'n helder beeld van sy
persoonlikheid. In die slothoofstuk word sy betekenis so saamgevat: "Hy
was 'n onverskrokke baanbreker van die beskawing, 'n dapper stryder vir
vryheid, 'n edel patriot en 'n vroom Godsman" (p. 90.) Die geskiedenis
van die Dingaansfees en die beste manier om dit te vier word bespreek.
Dit was dan ook die aanleiding tot die ontstaan van die biografie (p.
4). Die aanhangsels bevat 'n joernaal en verskeie briewe van Cilliers.</p>
<p>"Die meeste mense van die twintigste eeu sal (Cilliers) noem 'n
onbuigsame, ouderwetse puritein" (p. 84). Deur sy verwante
lewensbeskouing kon Gerdener so 'n figuur met 'n begrypende liefde
aanvoel en hy slaag dan ook daarin om veel wat vaag was te verduidelik.
As hy ons egter vertel dat hy liewer "die sluier van vergetelheid" (p.
34) oor die onaangenaamheid tussen Cilliers en Smit wil trek, dan twyfel
ons aan sy objektiwiteit. Vir 'n geskiedkundige werk kan die
omsluieringsmetode nóg noodlottiger wees as vir 'n roman! Deur so 'n
sinnetjie bring die lewensbeskrywer homself onder die verdenking dat hy
te werk gegaan 't volgens die gesegde: <i>De mortuis nil nisi bene</i>.
Onwillekeurig vraag ons: Wat het nog meer onder "die sluier van
vergetelheid" geraak? In die aangehaalde geval is dit alleen getuigenis
uit 'n ander bron wat Gerdener tot 'n bespreking dwing. Maar die feit
dat hy dit met blykbare teësin doen, kan ons die indruk gee, dat hy
alleen 'n <i>lofrede</i> op "die vader van Dingaansdag" wou skryf. En selfs
die vaagste sinspeling in dié rigting moet die biograaf vermy, as hy
geen agterdog wil opwek teen sy onpartydigheid nie.</p>
<p>Ook die volgende verklaring is 'n erkenning deur die skrywer self van
wat daar nog ontbreek in sy werk: <span class="x-ebookmaker-pageno" id="pgepubid00442" title="[Pg 307]"><a id="Page_307" title="[Pg 307]"></a></span>
"Ons sluit hierdie Hoofstuk "Bloed en
Trane" met die gevoel dat daar taferele in die geskiedenis is, wat
niemand kan beskrywe nie. Neem b.v. Piet Retief, bo-op die Drakensberg
met sy aangesig in die rigting van die Indiese Oseaan.... Gebeurtenisse
kan 'n mens nog beskrywe, maar sulke manne, so groot, so onsterflik: die
Martelaar, die Profeet en die Staatsman van die Grote Trek. Hier moet
die digter en die skilder ons te hulp kom!" (p. 47.) Die
kunstenaar-biograaf mag egter sy taak nie so maklik op ander skuiwe nie!
Dit spreek vanself dat iemand wat uit stowwige oorkondes en
fragmentariese oorlewerings 'n beeld van 'n mens moet opbou daarin slegs
gedeeltelik kan slaag; die tydgenoot, steunende op intieme kennis en
persoonlike omgang is daartoe veel beter in staat. Maar waar die
tydgenoot dit nagelaat het is 'n biografie soos die van <i>Sarel Cilliers</i>
vir ons van groot belang. Uit die beskikbare gegewens het Gerdener 'n
duidelike beeld van die man en sy betekenis saamgestel. By 'n twede druk
sal hy seker die onafrikaanse vorme wat daar nog in sy styl voorkom
vermy, en ook nie die piëteitlose afkorting <i>Maritzburg</i> vir die ou
Voortrekkerstad gebruik nie (o.a. op p. 31).</p>
<h3 id="pgepubid00443">§ 10. A.J. van der Walt.</h3>
<p>Andries Jacobus van der Walt is gebore op Grootfontein, Middelburg, K.P.
Van sy tiende tot sy vyftiende jaar het hy skool gegaan op Ratelpoort,
waar hy leer hoera skree het, toe die anneksasie van Transvaal (1877)
bekend word. Maar nadat hy enige jare skool gehou 't is hy Transvaal toe
en daar het hy gou tot 'n ander oortuiging gekom. Kort na die
Jameson-inval is sy Hollandse roman <i>Afrikaner wees u zelf</i>
geskryf.<a id="FNanchor_429_429"></a><a class="fnanchor pginternal" href="4998225955431426220_18203-h-13.htm.html#Footnote_429_429">[429]</a> Gedurende die Twede Vryheidsoorlog moes hy saam met ander
die wyk neem na Delagoabaai en vandaar na Holland. In Europa het hy byna
twee jaar gebly, baie rondgereis en sy ondersoekings oor Andries
Hendrik <span class="x-ebookmaker-pageno" id="pgepubid00444" title="[Pg 308]"><a id="Page_308" title="[Pg 308]"></a></span>
Potgieter begin, wat nog op 'n uitgewer wag. Na sy terugkoms
was hy eers tien jaar lank by 'n versekeringsmaatskappy en toe weer
onderwyser in die distrik Potchefstroom, waar hy nog is. <i>Noordwaarts</i>,
wat in 1906 al klaar was het hy in Afrikaans omgewerk vir die
<i>Burger</i>-leeskring (1919).<a id="FNanchor_430_430"></a><a class="fnanchor pginternal" href="4998225955431426220_18203-h-13.htm.html#Footnote_430_430">[430]</a> In 1920 het ook nog verskyn <i>Vastrappers
I</i>.</p>
<h4 id="pgepubid00445">Noordwaarts.</h4>
<p>In 1877 het 'n groot aantal huisgesinne die Suid-Afrikaanse Republiek
verlaat en noordwaarts getrek. Die skrywer het historiese gegewens oor
hierdie Dorsland-Trek versamel en dit as Deel II van <i>Noordwaarts</i>
uitgegee. Die verhaal van D.J. Erasmus word afgebreek deur die volgende
opmerking van Van der Walt: "En dan volg 'n hele reeks van kostelike
informasie ... wat vir 2/3 as boustof verstrek ('t) van Boek II" (p.
217). Boek II is 'n gedeelte van 'n romantiese verhaal, wat aan die
<i>Boustowwe</i> voorafgaan. Hier het ons dus te doen met 'n onwetenskaplike
vermenging van waarheid en verdigting, wat die boek vir die historikus
vrywel waardeloos maak. Selfs op die <i>boustowwe</i> kan ons nie reken nie:
"Die skrywer het eers gemeen, by die <i>omwerking en besnoeiing van die
handskrif</i>, om die verdwaal-episode maar agterweë te laat....<a id="FNanchor_431_431"></a><a class="fnanchor pginternal" href="4998225955431426220_18203-h-13.htm.html#Footnote_431_431">[431]</a> Nog
duideliker blyk sy werkwyse uit die volgende: "Ons moes dus by die
skrale bedeling van boustof, nadat ons ons so goed moontlik onder ons
omstandighede op hoogte van die Land- en Volkkunde van die streke
waardeur die twee van Stadens denkelik getrek het, gebring het, toe maar
verder die regte van 'n romanskrywer ons aanmatig, om so op dié manier
die leemtes enigsins aan te vul." (p. 185.) Teen 'n historiese roman oor
die Dorsland-trek bestaan daar natuurlik geen besware nie, maar die
onoordeelkundige vermenging van fantasie en waarheid in 'n boek, wat die
ondertietel <i>Historiese Sketse</i> draag, moet ten sterkste afgekeur word.</p>
<p><span class="x-ebookmaker-pageno" id="pgepubid00446" title="[Pg 309]"><a id="Page_309" title="[Pg 309]"></a></span>
Van der Walt het verskillende episodes uit sy boustowwe tot een verhaal
saamgeflans. Hy gee 'n reeks gekleurde historie-prente en laat op
bioskoopagtige wyse die vernaamste episodes voor ons verbytrek. In die
<i>uiterlike</i> omstandighede van die trekkers het hy hom goed ingeleef. Hul
ontberinge en eindelose gesukkel in die dorsland word op skilderagtige
wyse geskets. "Die opeenvolging van ellendes" (p. 58), die lyding van
mens en dier in woeste oorde, die moeilikhede met die inboorlinge is op
duidelike en aanskoulike wyse voorgestel, sodat die geheel 'n treffende
rolprent van die volhardingsvermoë van die Afrikanerpioniers word. Maar
ons mis die hand van die kunstenaar wat só kan skilder, dat die figure
van die doek af na ons toe kom, met ons praat en die roersels van hul
innerlikste menssyn openbaar. Want daarvoor deins die skrywer terug.
"Ons laat maar liewer die sluier val!" (p. 112);<a id="FNanchor_432_432"></a><a class="fnanchor pginternal" href="4998225955431426220_18203-h-13.htm.html#Footnote_432_432">[432]</a> "Maar laat ons
maar liewer van Tys van Wyk, die vader en van Roelf, die liefhebbende
oom, swyg—swyg van algar se verdriet, wat elkeen op sy eie manier
getoon het...." (p. 136); "O, geen pen kan die aakligheid van die reis
beskrywe nie!" (p. 139); "Wie sal 'n vroumens se trane deurgrond?" (p.
162). So soek die skrywer altyd maar uitvlugte. Net waar hy 'n kans kry
om die dieper menslikheid te teken, getuig hy sélf van sy onmag. Hy bly
meestal die belangstellende toeskouer, wat nie die ellende self deurleef
nie, maar op 'n goeie distansie aantekeninge maak: "Laat ons, Leser,
hulle afkyk in hulle doen...." (p. 65). Die kranksinnige Mieta is "die
ware beeld van wanhoop" (p. 51) en 'n paar reëls verder weer "die beeld
van verregaande onverskilligheid". Tog het hy daarin geslaag om 'n hele
paar lewendige toneeltjies te teken, soos o.a. die dood van Joggie (p.
68 vlg.). Ook die vaste vertroue op die Voorsienigheid onder die bangste
gevare, en die stille godsvrug van die trekkers is goed weergegee.</p>
<p>Die gebeurtenisse deur Van der Walt beskryf was vanself al danig
romanties. Maar hy is nog nie tevrede nie! Dit word so aangedik, dat
mens jou naderhand <span class="x-ebookmaker-pageno" id="pgepubid00447" title="[Pg 310]"><a id="Page_310" title="[Pg 310]"></a></span>
verbeeld dat jy onder die oud-testamentiese bedeling
leef. Daarom verbaas dit ons nie dat die steenbokkie reguit in Tys se
knipmes inloop nie! (p. 144). Die meisie wat deur die kaffers ontvoer
word, ontbreek ook nie, nog minder die paartjie wat mekaar "kry".
"Leser, ons paar <i>het</i> mekaar nou. Sal ons ook nou maar ophou?" (p.
157.) Asseblief tog neef, want ons het dit al só baie gehoor! As jy van
die verliefde paartjie nie twee lewendige <i>mense</i> kan maak nie, wat op
hul eie manier liefhet en nie mekaar sommer "kry" en "het" nie—bly dan
maar liewer stil! Die bruilof ens.—ja kyk—soiets lees ons elke dag in
<i>Die Burger</i> en <i>De Volkstem</i>. Ons weet presies hoe dit gebeur en daar
in die wildernis is 'n mens ook maar 'n mens! Hou tog maar liewer op!</p>
<p>In plaas van plastiese uitbeelding kry ons moralisasies en godsdienstige
oorpeinsings, soos by die beskrywing van Sarie Swarts se lotgevalle. Hoe
sterk die moraliserende tendens is blyk duidelik uit</p>
<h4 id="pgepubid00448">Vastrappers I.</h4>
<p>In die voorwoord al staan 'n heftige tirade teen allerlei "onruswekkende
verskynsels". Daartoe behoort: "die prysgewing van ons jeug aan die
Rugby-Moloch, ... die goddelose Rugby-gedoente" (p. 7); "die gruwelike
en gevaarlike sigarette-draak, gemengde baaiery, die Malthusiaanse
euwel" ens. Ook in die teks kom sulke uitvalle voor. Van der Walt het
seker die volste reg om vir sy lewensbeskouing propaganda te maak, maar
in 'n historiese werk kom sulke sedeprekery nie te pas nie.</p>
<p>Die eerste afdeling van <i>Vastrappers</i> bestaan uit sitate van "wat ander
mense so ongeveer van Boer geskryf het." Waarom ons dit eers moet lees,
is nie duidelik nie. Dan volg: "Die Historie van seker vier
Potgietergeslagtes", 'n reeks "oorspronklike famielieverhale", wat "so
orgineel moontlik" afgedruk word. Hy hoop dat "veral Jong S.A. se oë
meer mag oopgaan om die egte goud van ons skone Verlede te onderskei van
baie namaaksels en klatergoud van ons tye." (p. 37.) Die derde afdeling
"Baanbrekers en Vastrappers" is 'n soort sedekundige verhandeling om aan
te toon, dat daar <span class="x-ebookmaker-pageno" id="pgepubid00449" title="[Pg 311]"><a id="Page_311" title="[Pg 311]"></a></span>
"'n goue streep van Kalvinisme deur heel ons
Vaderlandse Geskiedenis (lê)" (p. 200). Afdeling IV dra 'n uit
taalkundige oogpunt onjuiste tietel: "Uit vanmelewe ou Potchefstroom se
dae". Dit is 'n herdruk van 'n artiekel uit <i>Het Westen</i> van 1908, met
'n naskrif van 1919 waarin gedeeltes uit ou Potchefstroomse krante
afgedruk word. III en IV is albei "<i>onvoltooide</i> sketse". "Omstandighede
het ons belet om al die informasie behoorlik te verwerk soos dit eintlik
behoort. Dit het gekom deels omdat ons nog nie klaar het met ons
histories ondersoek" (p. 211). Met dié woorde veroordeel die skrywer sy
eie werk. Die wanordelike allegaartjie wat hy ons aanbied, met sy
doolhof van inleidings, aanhangsels, naskrifte, note en
bymekaargeskraapte sitate is 'n duidelike bewys dat naas liefde vir die
voorgeslag 'n deeglike, wetenskaplike voorbereiding onmisbaar is. As
<i>Vastrappers I</i> enige waarde het, dan moet dit gesoek word in die
Potgieterverhale, wat die grootste gedeelte van die boek beslaan. Die
beoordeling daarvan kan egter aan die historisie oorgelaat word.</p>
<p>In <i>Noordwaarts</i> skryf Van der Walt 'n gemaklik-vloeiende taal, wat
egter weinig persoonliks het. Die invloed van die Hollandse skool van
vóór '80 blyk nie alleen uit sy "bewerkte" sitate van Ten Kate nie, maar
ook uit beeldspraak soos: "'n vlym deur sy siel" (p. 152). Hinderlik is
die gebruik van "geword" (p. 60), en die verkeerde sinstelling: "Sy het
vooroorgeval, en het haar liggaam 'n skok gekry" (p. 90). In
<i>Vastrappers</i><a id="FNanchor_433_433"></a><a class="fnanchor pginternal" href="4998225955431426220_18203-h-13.htm.html#Footnote_433_433">[433]</a> is die styl minder versorgd. Daar kom voor o.a.: "Die
Barbaar gevaar" (p. 202); "verhaalde" (p. 232); "Soiets sou wel meer
konsekwent, ... en op tot datum (up to date) gewees het, as al die
onnasionale <i>dus</i> egoïsme in die hand werkende voetbal-gedoe." (p.
215.)<a id="FNanchor_434_434"></a><a class="fnanchor pginternal" href="4998225955431426220_18203-h-13.htm.html#Footnote_434_434">[434]</a>.</p>
<h3 id="pgepubid00450">§ 11. Senator G.G. Munnik.</h3>
<h4 id="pgepubid00451">Kronieke van Noordelike Transvaal, (1920).</h4>
<p>In die eerste hoofstukke word die nedersetting van blanke onder Generaal
Hendrik Potgieter in <span class="x-ebookmaker-pageno" id="pgepubid00452" title="[Pg 312]"><a id="Page_312" title="[Pg 312]"></a></span>
Soutpansberg beskryf. Dan volg 'n uiteensetting
van die moeilikhede met die talryke kafferstamme en die gebeurtenisse
wat gelei 't tot die belegering van Makapaan in sy grotte.<a id="FNanchor_435_435"></a><a class="fnanchor pginternal" href="4998225955431426220_18203-h-13.htm.html#Footnote_435_435">[435]</a> Ook die
politieke kibbelarye tussen verskillende Transvaalse leiers en die
toestande op die goudvelde word geskets. Uit die lewe van die
goudsoekers en jagters vertel die skrywer interessante voorvalle. Sy
ondervindings as mynkommissaris en landdros lewer die stof vir meer as
een vermaaklike anekdote, wat op lewendige toon vertel word. Ons kry ook
'n goeie kyk op die verhouding tussen die regering, die amptenare en die
burgers. Die skrywer slaag daar goed in om ons 'n kleurige beeld te gee
van die lewe van die baanbrekers in die noorde, die wisselvallighede van
hul swerwersbestaan, hul moed en uithou-vermoë. Veel beter as deur 'n
lang betoog word die toestande geskets met 'n voorval soos die volgende:
"Uit die getuienis blyk ..., dat elkeen van twee vyandige gemeentes die
kerk, 'n sinkgebou, eis. Daarop breek die wakkerste gemeente die kerk,
die van hout en yster was, af, en karwei dit weg op bokwaens, voordat
hulle teenpartyders daar iets van wis" (p. 69). Ook die talryke
Kruger-anekdotes word op aangename wyse vertel. Sonder dat dit aanspraak
kan maak op groot letterkundige verdienste is die herinneringe van
Senator Munnik ongetwyfeld 'n aantreklike boek, waarin die
algemeen-menslike kant van 'n so goed as onbekende historiese tydperk
mooi belig word. Sulke bydraes kan ook vir die geskiedkundige navorser
van groot belang wees en die skrywe van soortgelyke herinneringe verdien
navolging. Van Oud-Pres. F.W. Reitz het in verskillende tydskrifte ook
sulke memoires gestaan, wat behoorlik bygewerk 'n interessante
bundeltjie oor die ou dae kan word.</p>
<p>Volgens 'n meedeling het Munnik sy werk nie oorspronklik in Afrikaans
geskrywe nie. Sy taal en styl laat nog heelwat te wense oor. Hy gebruik
<i>die</i> as relatief; daar is 'n klompie anglisismes o.a. raar (Eng. rare)
(p. 21); "om vir verlore kanse op te maak" (p. 72); "hy was ook gemeng
met die affêres...." (p. 82). <span class="x-ebookmaker-pageno" id="pgepubid00453" title="[Pg 313]"><a id="Page_313" title="[Pg 313]"></a></span>
Die woordskikking is telkens verkeerd
b.v.: "Met die <i>vooruitsig</i> (anglisisme) van 'n Hooglander het hy hom 'n
massa kruit saamgebring en het dit die Republikeinse Goewernement
aangeneem...." (p. 53).</p>
<h3 id="pgepubid00454">§ 12. Ds. J.D. Kestell.</h3>
<p>Ds. Kestell is 15 Des. 1854 gebore op Pieter-Maritzburg. In sy jeug is
hy persoonlik met verskeie Voortrekkers in aanraking gewees. Hy vertel:
"Sarel Cilliers het ek gesien in die huis van my vader, en later op sy
eie plaas, Doringkloof. J.N. Boshoff het ek as kind op Pieter-Maritzburg
geken. Marthinus Oosthuijse het ek dikwels ontmoet, en uit sy eie mond
die geskiedenis van die Trek gehoor. Daniel Bezuidenhout het my self
verhaal wat sy wedervaringe was."<a id="FNanchor_436_436"></a><a class="fnanchor pginternal" href="4998225955431426220_18203-h-13.htm.html#Footnote_436_436">[436]</a> Na sy teologiese opleiding op
Stellenbosch het hy 'n jaar lank gestudeer aan die Utrechtse
uniwersiteit. As predikant het hy gestaan op Kimberley, Harrismith,
Ficksburg en Bloemfontein. Daarna was hy redakteur van <i>De Kerkbode</i> en
op die oomblik is hy rektor van die Grey-Uniwersiteits-Kollege.</p>
<p>Sy eerste geskrif was 'n toneelstuk oor Slagtersnek, <i>The Struggle for
Freedom</i>. In sy studiejare het hy ook 'n Engelse roman oor dieselfde
onderwerp geskryf. "Onse Jan" het dit vir <i>Het Z.A. Tijdschrift</i>
vertaal. <i>Uit het Afrikaansche Boerenleven</i> (1897) is 'n bundel
dorpsnovelles.<a id="FNanchor_437_437"></a><a class="fnanchor pginternal" href="4998225955431426220_18203-h-13.htm.html#Footnote_437_437">[437]</a> <i>De Voortrekkers</i> of <i>Het Dagboek van Izak van der
Merwe</i> (1898) is in samewerking met Nico Hofmeyr geskryf, <i>Johanna
Cloete</i> in 1899. Gedurende die Twede Vryheidsoorlog het Ds. Kestell
Pres. Steyn en Genl. De Wet vergesel op hul togte en die stryd meegemaak
tot die bitter einde toe. Na die vrede het verskyn: <i>Met de
Boerencommando's</i> of Mijn Ervaringen als Veldprediker en <i>De
Vredesonderhandelingen tusschen Boer en Brit</i> (1909), die laaste in
samewerking met D.E. van Velden.</p>
<p>Sy skoonvader se biografie het Ds. Kestell in 1911 <span class="x-ebookmaker-pageno" id="pgepubid00455" title="[Pg 314]"><a id="Page_314" title="[Pg 314]"></a></span>
uitgegee onder die
tietel <i>Het Leven van Prof. N.J. Hofmeyr</i>, die van <i>Christiaan de Wet</i>
in 1920.<a id="FNanchor_438_438"></a><a class="fnanchor pginternal" href="4998225955431426220_18203-h-13.htm.html#Footnote_438_438">[438]</a></p>
<p><i>Die Voortrekkers</i> (1920) is 'n omwerking van 'n reeks voorlesings op
Kimberley gegee. Ds. Kestell is lid van die S.A. Akademie, die <i>Leidsche
Maatschappij</i> en die <i>Historische Genootschap</i> van Utrecht. Op kerklike
en nasionale gebied is hy een van die volksleiers. Volgens die redakteur
van <i>Die Brandwag</i> is hy "in baie opsigte vir ons die verpersoonliking
van die beste wat daar in ons Afrikaanse volk woon."<a id="FNanchor_439_439"></a><a class="fnanchor pginternal" href="4998225955431426220_18203-h-13.htm.html#Footnote_439_439">[439]</a> Aan die
redakteur het hy ook vertel "hoe dit hom spyt, dat hy in die ou dae nie
deelgeneem het aan die stryd vir die regte vir Afrikaans nie." Hy is nou
besig om al sy verhale in Afrikaans te vertaal.</p>
<h4 id="pgepubid00456">Die Voortrekkers.</h4>
<p>Dit is "'n kort geskiedverhaal", waarin die oorsake en die vernaamste
gebeurtenisse in verband met die Groot Trek tot op 16 Desember 1838
beknop en helder uiteengeset word; 'n handige boekie vir iedereen wat
die groot gang van die emigrasiebeweging wil begryp, sonder om daarvan
eintlik 'n studie te maak. Van Gardiner en Owen word gesê: "Maar so
bitter vyandig teen die Boere was hulle ook nie, dat hulle 'n barbaarse
opperhoof kon aanhits tot 'n gruwelike bloedbad." (p. 76). Die bewyse
vir die stelling ontbreek egter.</p>
<p>"Ek vertrou dat wat aan my werk iets wat op sigself staan sal gee is,
dat ek persoonlik met eminente Voortrekkers in aanraking is gewees." (p.
VI.) Gedeeltelik is dit waar, maar daar is tog geen figuur, wat so
geteken is nie, dat ons na die lesing van die boekie voel, dat ook ons
in persoonlike aanraking met 'n Voortrekker gewees is. Kestell mis die
plastiese gawe wat vir so 'n uitbeelding nodig is. Hy verseker ons
trouens self, dat dit onmoontlik is. "<i>Onbeskryflik</i><a id="FNanchor_440_440"></a><a class="fnanchor pginternal" href="4998225955431426220_18203-h-13.htm.html#Footnote_440_440">[440]</a> was die
aandoening <span class="x-ebookmaker-pageno" id="pgepubid00457" title="[Pg 315]"><a id="Page_315" title="[Pg 315]"></a></span>
in (Retief se) siel, toe hy staar op die land wat daar aan
sy voet lê: Natal, met sy golwende berge en dale" (p. 60). Ook die
beskrywing van Retief se eerste blik op Natal toon duidelik, dat Kestell
geen woordkunstenaar is nie, wat deur die mag van sy skilderende woord
'n beeld kan laat lewe nie. "In die jonge groen van die vroeë lente was
alles gedos.... Oral sien hy die veld <i>met</i> 'n ryke oorvloed bedek
<i>met</i><a id="FNanchor_441_441"></a><a class="fnanchor pginternal" href="4998225955431426220_18203-h-13.htm.html#Footnote_441_441">[441]</a> blomme van allerhande vorm en kleur en geur...." (p. 60). Ook
die moord van Retief is "onbeskryflik" (p. 76), en in die
Bloedrivierslag beleef die Trekkers "onbeskryflike ure" (p. 101). Of
anders is die tonele weer "ontsettend, hartverskeurend" (p. 86),
retoriese skrikmaak-frases, wat geen ontroering wek nie. In die eerste
hoofstuk (§ 6) het ons al gesien, dat Kestell van die Hollandse kuns van
na 1880 niks wil weet nie en in sy werk kom dan ook versteende
beeldspraak soos die volgende voor: "onuitwisbar(e) littekens in die
hart ... gebrand" (p. 8); "'n golf van onuitspreeklike smart" (<i>C. de
Wet</i>, p. 64).</p>
<p>Die taal van <i>Die Voortrekkers</i> is erg onafrikaans. Die dubbele
ontkenning word selde reg gebruik; <i>die</i> as relatief, <i>hem</i> en vorme
soos die volgende is storend: Het is nie swaar ... (p. 15); die droewig
pad (p. 103); Hulle het nie beter op die hoogte kon gewees het nie (p.
1);<a id="FNanchor_442_442"></a><a class="fnanchor pginternal" href="4998225955431426220_18203-h-13.htm.html#Footnote_442_442">[442]</a> geontbied (p. 71). Onbeholpe is die volgende: Dingaan (het) in
sy stad in druk gesprek gesit praat met twee van sy vernaamste kapiteins
(p. 78); Toe die dag breek kon dit beter gesien word om sig te verdedig.
(p. 82.)</p>
<h4 id="pgepubid00458">Christiaan de Wet.</h4>
<p>In die eerste hoofstukke word 'n oorsig gegee van sy jeug en die
moeilike jare wat op sy huwelik gevolg het. Op lewendige wyse word sy
aandeel in die Transvaalse Vryheidsoorlog meegedeel. Nadat hy 'n tydlank
veldkornet en volksraadslid gewees 't in die Transvaal, keer hy terug
Vrystaat toe, waar hy ook gou op politieke <span class="x-ebookmaker-pageno" id="pgepubid00459" title="[Pg 316]"><a id="Page_316" title="[Pg 316]"></a></span>
gebied optree. "Sy breë kyk
op sake" word veral geroem. Dan volg 'n historiese oorsig van die
gebeurtenisse wat aanleiding gee tot die Twede Vryheidsoorlog. De Wet
gaan op kommando as gewone burger, maar word gou veggeneraal en na die
oorgawe van Cronjé hoofkommandant. Met gebruikmaking van De Wet se
oorlogsboek gee Kestell dan 'n oorsig van die vernaamste
krygsgebeurtenisse. Die besoek van die Boere-generaals aan Europa word
beskryf en ook Mevr. De Wet se ondervindings gedurende die oorlog. Onder
die verantwoordelike bestuur word De Wet minister van landbou.</p>
<p>Die gebeurtenisse na 1914 is breedvoerig behandel. Hier gee die skrywer
nie alleen 'n relaas van die uiterlike feite nie, maar hy toon duidelik
aan wat daar in die siel van die generaal omgegaan 't en hoe sy besluit
om te rebelleer geryp 't. Die laaste gedeelte van die biografie is die
bes geslaagde, omdat ons daar werklik in aanraking kom met 'n
persoonlikheid. De Wet se laaste veldtog, sy verhoor en gevangenislewe
word op gevoelvolle wyse beskryf. Met verskeie historiese bylaes sluit
die boek.</p>
<p>Op die gebrek aan sielkundige analiese maak die skrywer ons 'n enkele
maal self weer opmerksaam: "Geen woorde kan beskryf wat daar op die
oomblik deur die siel van C. de Wet gaan nie" (p. 84).<a id="FNanchor_443_443"></a><a class="fnanchor pginternal" href="4998225955431426220_18203-h-13.htm.html#Footnote_443_443">[443]</a> Die
plastiese skildering is meestal geslaag, ofskoon die gemeenplaatse soms
hinderlik word: "Daar kom generaal De Wet aangery van die voorpunt, en
hy roep die burgers bymekaar. Hy bly sit op sy perd, en die burgers kom
voor hom staan. Hy is woedend kwaad. Hy byt op sy tande. Deur sy tande
kom die woorde sissend ... Daarna word hy kalmer, en eindelik haal hy sy
hoed af. "Kom ons bid", sê hy. Wat 'n gebed was dit uit die mond van dié
man, daar op die perd! Dit roer elkeen tot op die bodem van sy wese.
Elkeen voel dat die hare op sy hoof rys...." (p. 68-9). Meer as een
lewendige kommando-toneeltjie is treffend deur juiste tekening. Die
begin van hoofstuk XIII is daarvan 'n mooi voorbeeld. Ook uit die
generaal se jeug het die <span class="x-ebookmaker-pageno" id="pgepubid00460" title="[Pg 317]"><a id="Page_317" title="[Pg 317]"></a></span>
skrywer heelwat voorvalle opgeteken wat ons 'n
goeie insig in sy persoonlikheid gee. De Wet se eie meedelings is op
aangename wyse verwerk en munt uit deur aanskoulike voorstelling.
Kestell het gesegdes van hom opgeteken, wat 'n kosbare bydrae is tot ons
kennis van die groot heldefiguur, terwyl die na-oorlogse periode van sy
loopbaan op treffende wyse verduidelik is.</p>
<p>Vergeleke met <i>Die Voortrekkers</i> is die meeste on-Afrikaanse wendings
uit die styl verdwyn. Slegs selde stuit mens op 'n sin wat minder goed
in mekaargeset is, soos die volgende: "As hierdie manifes nou gelees
word, dan tref dit dadelik dat daarin uitdrukkinge voorkom soos dié nie
sou verwag word as uit die pen van Beyers te gevloei het nie, maar wat
dikwels van die lippe van De Wet geval het" (p. 202).<a id="FNanchor_444_444"></a><a class="fnanchor pginternal" href="4998225955431426220_18203-h-13.htm.html#Footnote_444_444">[444]</a></p>
<h3 id="pgepubid00461">§ 13. Dr. N.J. van der Merwe.</h3>
<p>Hy is gebore in 1888 op Senekal, O.V.S. Aan die Grey-Kollege het hy in
1907 gegradueer met honneurs in moderne tale. Twee jaar lank was hy
onderwyser in Fauresmith en daarna het hy teologie studeer aan die
Stellenbosse Kweekskool, waar hy in 1911 ook die B.D. eksamen afgelê
het. In 1914 was hy reisende sekretaris vir die C.S.V. en daarna
predikant op Wepener. Sy teologiese studie het hy voortgeset aan die
Vrye Uniwersiteit op Amsterdam, waar hy in 1921 gepromoveer het op 'n
dissertasie <i>Die Sosiale Prediking van Jesus Christus</i>. Op die oomblik
is hy predikant op Theunissen O.V.S. Hy is in 1916 gehuud met 'n dogter
van President Steyn. Sy skoonvader se lewensbeskrywing <i>Marthinus
Theunis Steyn</i> het in 1921 verskyn in twee dele.</p>
<h4 id="pgepubid00462">Marthinus Theunis Steyn.</h4>
<p>Die skrywer van 'n politieke biografie staan voor 'n groot moeilikheid
wat deur Winston Churchill goed aangedui is in sy voorwoord by die lewe
van <span class="x-ebookmaker-pageno" id="pgepubid00463" title="[Pg 318]"><a id="Page_318" title="[Pg 318]"></a></span>
<i>Lord Randolph Churchill</i>. "The style and ideas of the writer must
throughout be subordinated to the necessity of embracing in the text
those documentary proofs upon which the story depends. Letters,
memoranda, and extracts from speeches, which inevitably and rightly
interrupt the sequence of his narrative, must be pieced together upon
some consistent and harmonius plan. It is not by the soft touches of a
picture, but in hard mosaic or tessellated pavement, that a man's life
and fortunes must be presented in all their reality and romance. I have
thought it my duty, so far as possible, to assemble once and for all the
whole body of historical evidence required for the understanding of Lord
Randolph Churchill's career." Op dieselfde manier het Van der Merwe te
werk gegaan. Die grootste gedeelte van sy biografie bestaan uit
historiese dokumente, waaronder 'n uitgebreide diktaat van Pres. Steyn,
briewe, redevoerings en offisiële stukke. Tereg verklaar hy dan ook in
sy voorwoord: "Met die volle bewussyn dat daar in die voorliggende werk
<i>dikwels eenvoudig boustof gelewer word</i> waar die leser miskien 'n gebou
sou verwag, dog met die oortuiging dat dit onder die huidige
omstandighede voorbarig sou wees om meer te doen...."<a id="FNanchor_445_445"></a><a class="fnanchor pginternal" href="4998225955431426220_18203-h-13.htm.html#Footnote_445_445">[445]</a></p>
<p>John Morley het voor dieselfde probleem gestaan in sy <i>Life of William
Ewart Gladstone</i>: "Where the subject is a man who was four times at the
head of the government—no phantom, but dictator—and who held this
office of first minister for a longer time than any other statesman in
the reign of the Queen, how can we tell the story of his works and days
without reference, and ample reference, to the course of events over
whose unrolling he presided, and out of which he made history?...
Assuredly I am not presumptuous enough to suppose that this difficulty
of fixing the precise scale between history and biography has been
successfully overcome by me. It may be that Hercules himself would have
succeeded little better."<a id="FNanchor_446_446"></a><a class="fnanchor pginternal" href="4998225955431426220_18203-h-13.htm.html#Footnote_446_446">[446]</a></p>
<p>Selfs by 'n gewone lewensbeskrywing het die biograaf <span class="x-ebookmaker-pageno" id="pgepubid00464" title="[Pg 319]"><a id="Page_319" title="[Pg 319]"></a></span>
al 'n moeilike
taak. Hy moet 'n verslag gee van die uiterlike wederwaardighede van die
persoon; maar hy moet ook sy intellektuele en geestelike groeiproses
teken en die gestadige wisselwerking tussen die twee nooit uit die oog
verloor nie. Is die onderwerp van die lewensbeskrywing so 'n
buitengewone persoon soos Pres. Steyn, wat gedurende die periode
1896-1916 feitlik aan die hoof van die hele volk gestaan 't, dan word
dit nog noodsaaklik om die geskiedenis van die nasie ook te vertel. Op
die manier loop die biograaf gevaar om die eenheid van sy werk te
verstoor, presies soos die skilder van 'n groot veldslag, wat probeer om
àl die soldate van weerskante op sy doek in te druk. Die verstandige
biograaf sal soveel moontlik aan die historikus oorlaat en dit het Van
der Merwe dan ook meestal gedoen o.a. met die twede Vryheidsoorlog en
die vredesonderhandelinge. Sulke gebeurtenisse behoort tot die terrein
van die historikus. "To make some roughly effective summary of (such)
doings, in the way of epitome or extract, will be all that can fairly
come within the province of biography"<a id="FNanchor_447_447"></a><a class="fnanchor pginternal" href="4998225955431426220_18203-h-13.htm.html#Footnote_447_447">[447]</a></p>
<p>Edmund Gosse het verklaar, dat dit 'n groot fout is om, wat genoem word
<i>Life and Times</i> van 'n mens te probeer beskryf. "History deals with
fragments of the vast roll of events; it must always begin abruptly and
close in the middle of affairs; it must always deal, impartially, with a
vast number of persons. Biography is a study sharply defined by two
definite events, birth and death. It fills its canvas with one figure,
and other characters, however great in themselves, must always be
subsidiary to the central hero."<a id="FNanchor_448_448"></a><a class="fnanchor pginternal" href="4998225955431426220_18203-h-13.htm.html#Footnote_448_448">[448]</a></p>
<p>Per slot van rekening bly dit 'n moeilikheid wat iedere biograaf op sy
eie manier moet oplos. Dit verdien in elk geval die noukeurige oorweging
van ons toekomstige lewensbeskrywers. Die lewensbeskrywing van Pres.
Steyn sou m.i. aan eenheid gewin het, as daar 'n skeiding gemaak was
tussen die historiese en biografiese gegewens. <span class="x-ebookmaker-pageno" id="pgepubid00465" title="[Pg 320]"><a id="Page_320" title="[Pg 320]"></a></span>
Die diktaat van die
president, sy redevoerings en die offisiële dokumente kan gemaklik as
historiese aanhangsel gegee word. Omdat dit alles in die teks van die
biografie geskuif word, verloor ons telkens die persoonlikheid van die
president uit die oog. By die behandeling van die Hertzog-kriesis (II,
Hoofstuk XII), en die Rebellie (II, Hoofstuk XIII) is dit veral die
geval. Hier word die lewensbeskrywing feitlik 'n offisiële blou-boek, 'n
bronnepublikasie. Maar dit is dan ook van dié gebeurtenisse waarvan die
skrywer in sy voorwoord sê: "Die rook trek nog uit meer as een brand ...
en daarom word hier 'n poging aangewend om so objektief moontlik te
wees; om die <i>ipsissima verba</i> van die verskillende persone wat op die
toneel verskyn, letterlik weer te gee; en om alle kommentaar wat aan
partygevoel kan toegeskrywe word, te vermy." (I, p. 11.) Waar dit sulke
delikate kwessies geld, sou dit seker onbillik wees om nou al van die
skrywer 'n samevattende oordeel te verwag. Maar as die rook eendag
weggetrek 't is dit sy plig as biograaf om ons te laat voel wat daar in
die siel van die groot staatsman omgegaan het in die tyd. Dan sal sy
boek waarlik 'n <i>lewens</i>beskrywing word, want ten spyte van die
moeilikheid waarop Churchill sinspeel, bly dit tog waar dat 'n
versameling briewe, dokumente en redevoerings nog geen biografie uitmaak
nie, al word dit ook hoe netjies gerangskik. Die volgende bewering bevat
ongetwyfeld veel wat juis is: "A correspondence worth preserving should
be preserved apart. What the true biographer has to do with it is to use
it. The more he can extract of its purport; the more he can absorb of
its spirit; the better will be his book. The more he thrusts it in
bodily—how admirable so ever in itself—the more will his book be a
thing of shreds and patches. To depict worthily and enduringly any human
life really deserving to be depicted, is a task which was never yet
achieved without a strain on all the faculty the writer could upgather
for the occasion. That fact should suffice, one imagines, to convince a
man that letter-copying can go but a little way. Any penman can
transcribe letters—or without even inking his fingers—can put them
together, scissors-and-paste fashion, <span class="x-ebookmaker-pageno" id="pgepubid00466" title="[Pg 321]"><a id="Page_321" title="[Pg 321]"></a></span>
much quicker than any printer can
put them into type."<a id="FNanchor_449_449"></a><a class="fnanchor pginternal" href="4998225955431426220_18203-h-13.htm.html#Footnote_449_449">[449]</a></p>
<p>Van der Merwe het dikwels die skêr-en-lympot-metode toegepas, soms uit
noodsaak, soos in die laaste gedeelte van sy werk, maar gelukkig het hy
ons ook nader gebring tot die mens in Pres. Steyn. In die eerste ses
hoofstukke slaag hy daar uitstekend in om 'n duidelike beeld te gee van
Steyn as kind, boereseun, student, regsgeleerde en staatshoof. Met groot
liefde het hy alle beskikbare gegewens so verwerk, dat selfs iemand wat
die president nooit geken 't nie, die man vlak voor hom sien staan. Hier
spreek die biografie nie alleen tot ons verstand nie, maar ook tot ons
hart; hier is die warm tinteling van 'n aanraking tussen mens en mens,
die intiem-gesellige sfeer en nie alleen die bloot serimoniële
"kennismaking" tussen wildvreemdes nie.</p>
<p>Alleen teen een opmerking het ons 'n bedenking: "Talryke staaltjies word
vertel van Steyn se jowiale natuur as student en sy hartlike verkeer met
sy Nederlandse vriende. Dit is egter nie nodig om die leser met hierdie
studentegrappies langer op te hou nie. Die lewe van elke gesonde en
vrolike student, soos Steyn was, is daar vol van" (I, p. 36). Dit kan
ons alleen betreur, want Plutarchus merk tereg op in sy <i>Alexander</i>:
<ins class="translit" title="Oute tais epiphanestatais praxesi pantôs enesti dêlôsis aretês ê kakias alla pragma brachy pollakis, kai rhêma, kai paidia tis emphasin êthous epoiêsen mallon ê machai myrionekroi, parataxeis hai megistai, kai poliorkia poleôn">
Οὔτε ταῖς ἐπιφανεστάταις πράξεσι πάντως ἔνεστι δήλωσις ἀρετῆς ἢ
κακίας ἀλλὰ πρᾶγμα βραχὺ πολλάκις, καὶ ῥῆμα, καὶ παιδιά τις
ἔμφασιν ἤθους ἐποίησεν μᾶλλον ἢ μάχαι μυριόνεκροι, παρατάξεις αἱ
μέγισται, καὶ πολιορκία πόλεων.
</ins><a id="FNanchor_450_450"></a><a class="fnanchor pginternal" href="4998225955431426220_18203-h-13.htm.html#Footnote_450_450">[450]</a> Samuel Johnson het ook 'n juiste opmerking
gemaak. Sommige biograwe, sê hy, "rarely afford any other account than
might be collected from public papers, but imagine themselves writing a
life, when they exhibit a chronological series of actions or
preferments; and have so little regard to the manners or behaviour of
their heroes, that <i>more knowledge may be gained of a man's real
character by a short conversation <span class="x-ebookmaker-pageno" id="pgepubid00467" title="[Pg 322]"><a id="Page_322" title="[Pg 322]"></a></span>
with one of his servants, than from a
formal and studied narrative begun with his pedigree and ended with his
funeral</i>."<a id="FNanchor_451_451"></a><a class="fnanchor pginternal" href="4998225955431426220_18203-h-13.htm.html#Footnote_451_451">[451]</a> Wanneer die skrywer sy boustof omwerk tot 'n gebou,
verdien die gekursiveerde woorde seker nader oorweging.</p>
<p>In die volgende hoofstukke word die onderhandelinge, wat gelei 't tot
die nouer vereniging van die twee republieke beskryf. Dan volg die
diktaat van President Steyn waarin die staatkundige gebeurtenisse vanaf
1896-1899 uiteengeset word. Vervolgens gee die skrywer 'n
gedokumenteerde verslag van die onderhandelinge wat aan die
oorlogsverklaring voorafgegaan 't. "Die tak, geduld sowel as
staatsmansbeleid en beslistheid van die Vrystaatse President word
daardeur duidelik geopenbaar" (I, p. 235). "Hoewel hy ook lank reeds aan
vrede gewanhoop het, was hy egter beslis om nie na die wapen te gryp nie
voor hy met 'n rein gewete sy volk kon verseker dat elke moontlike
middel te baat geneem was om die onheil af te keer" (I, p. 246). Die
President se houding blyk duidelik uit sy antwoord aan 'n paar offisiere
wat gesê 't: "Laat ons maar veg": "Ek stem nie toe tot oorlog 'n minuut
voor dit nie anders kan nie, maar weet dit, as ek die dag sê "Oorlog",
dan moet julle nie met my van vrede kom praat nie. Dan moet dit gaan tot
die bitter einde" (I, p. 273). Manlike woorde van een, wat ook met dade
bewys 't, dat hy tot die grootste van die <i>Bittereinders</i> behoort! Hoe
graag sou ons meer wil weet van die "sieleworsteling" daar in die
eensame veld, op 'n stille sabbatsmore, 8 Oktober 1899—net voor die
versending van die ultimatum. (I, p. 275.) Maar dit is een van die
dramatiese momente wat die biograaf net vir ons aanstip. Wanneer Steyn,
gebroke in die liggaam, maar onverwinlik in die gees afskeid neem van sy
getroue by Vereniging, dan sê Van der Merwe ook: "Geen pen kan dit ooit
beskryf nie" (II, p. 51). En as die sterke man, gedeeltelik herstel
terugkeer na sy geannekseerde vaderland, dan roep die skrywer weer uit:
"Wat dié middag deur die hart van die Vrystaters by Kaalspruit-stasie
<span class="x-ebookmaker-pageno" id="pgepubid00468" title="[Pg 323]"><a id="Page_323" title="[Pg 323]"></a></span>
(naby Onzerust) gegaan het, sal geen pen ooit beskrywe nie" (II, p.
148). Maar sulke verklarings help ons nie om die tragiek van Steyn en sy
volk se lyding te begryp nie. Hier moet die kunstenaar-biograaf deur die
skoonheid van sy beeldende woord, deur die innigheid van sy weergawe ons
ontroer, hier kan hy nie volstaan met 'n blote vermelding van feite nie!</p>
<p>In die twede deel word Steyn as "die siel van die vryheidstryd" geteken.
"Om sy ware grootheid te leer ken, moes 'n mens hom egter in sy
daaglikse handel en wandel onder sy offisiere en burgers sien" (II, p.
34). Hier word Van der Merwe in waarheid weer <i>lewens</i>-beskrywer, want
uit die kommando-anekdotes leer ons Steyn as mens veel beter ken as uit
sy offisiële depêches. Sou "die half-barbaarse gesegdes van Ruiter" (II,
p. 37) wat ons weerhou word, "uit vrees dat die leser wat Ruiter nie
geken het nie" dit "wat ru en plat sal vind", sou dit nie die realiteit
van die skildering verhoog 't nie? Hier geld Plutarchus en Johnson se
opmerkings weer.</p>
<p>In die volgende hoofstuk is die president weer self aan die woord en
vertel hy van die "poginge tot vrede". Mev. Steyn se oorlogservarings en
haar ontmoeting met die president na die vrede, hulle vertrek na Europa
om herstel van gesondheid te soek word dan beskryf. Onder die
geneeskundige behandeling van prof. Winkler kom die langsame herwinning
van lewenskragte en eindelik keer die volksheld weer tot sy vaderland
terug. Die beskrywing van die lewe op Onzerust is goed geslaag, en op
treffende wyse word Steyn, as "volksiener en raadsman" geteken. Sy
bemoeiings om selfregering en die vereniging van die verskillende state
te verkry is die onderwerp van die volgende hoofstukke. Wanneer die
politieke verdeeldheid na die totstandkoming van die Unie begint, is
Pres. Steyn weer die raadsman van al die leiers. "Die enigste plek waar
al die partye so nou en dan in die gesonde lug van vertroue kom asem
skep het, was daardie boerplasie op die vlaktes van Kaalspruit. Almal
het daar hulle hart kom lug. Niemand het tevergeefs na Onzerust gekom
nie. Soos 'n vader innig besorg oor dreigende onenigheid onder sy
kinders, het President <span class="x-ebookmaker-pageno" id="pgepubid00469" title="[Pg 324]"><a id="Page_324" title="[Pg 324]"></a></span>
Steyn alles in sy vermoë gedoen om vrede en
eenheid te bewaar" (II, p. 242).</p>
<p>Die onderhandelinge tydens die Hertzogkriesis en die rebellie word <i>in
extenso</i> afgedruk. Daar is ook 'n uiteensetting van die president self
oor sy houding tydens laasgenoemde gebeurtenis. In die slothoofstuk word
die laaste dae van die president, sy begrafnis en die roudienste
beskryf.</p>
<p>In sy voorwoord het die skrywer die hoop uitgedruk, dat sy arbeid "iets
sal bydra om die inspirasie van president Steyn se lewe vir die Volk te
bewaar en lig te werp op 'n seer belangrike deel van ons
volksgeskiedenis...." (p. VII). Dié doel sal hy ongetwyfeld bereik, nie
alleen omdat sy stof van soveel nasionale belang is nie, maar ook omdat
sy lewensbeskrywing uitmunt deur 'n helder, goedversorgde styl.</p>
</body></html>
