<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00117" title="[117]"><a id="Page_117"></a></span></p>
<h2 class="nobreak" id="XLV">XLV.</h2>
</div>
<div class="poetry-container">
<div class="poetry">
<div class="stanza">
<div class="verse indent0">„Slaan dood die towernaars! Slaan algar dood,</div>
<div class="verse indent0">En trek hul buite, dat die koningstad</div>
<div class="verse indent0">Nie deur hul bloed bevuil word nie en skuld</div>
<div class="verse indent0">Van bloed hier op die Olifant se stad</div>
<div class="verse indent0">In later jare rus nie.” En die woord—</div>
<div class="verse indent0">Die vonnis oor wie gister vrinde was—</div>
<div class="verse indent0">Was skaars uit, of die moord’naars gryp hul prooi;</div>
<div class="verse indent0">En mes en vuis en hand teen assegaai</div>
<div class="verse indent0">En wrede kierie veg, soos wanhoop kan,</div>
<div class="verse indent0">Of heldemoed wat sonder houvas kamp.</div>
<div class="verse indent0">So moet hy voel wat in ’n see-spelonk</div>
<div class="verse indent0">Deur towersoete water wat hom streel</div>
<div class="verse indent0">In rimp’lende liefkosing om sy lyf,</div>
<div class="verse indent0">Genotvol swem, en plots’ling word omhels</div>
<div class="verse indent0">Deur slym-gesmeerde, klouende seekat-bande</div>
<div class="verse indent0">Wat bloed en krag met elke krimp verdruk</div>
<div class="verse indent0">En worsteling hoop’loos maak. So moet hy voel</div>
<div class="verse indent0">Wat wanhoopvol die sneeu-lawiene sien kom,</div>
<div class="verse indent0">En links nòg regs kan uitweg kry vir vlug.</div>
<div class="verse indent0">Verskeur, vermink, onmagtig meer te stry,</div>
<div class="verse indent0">Word een vir een die kraalstad uitgesleep</div><span class="x-ebookmaker-pageno" id="pgepubid00118" title="[118]"><a id="Page_118"></a></span>
<div class="verse indent0">En heuwel-toe geruk, om daar te smaak</div>
<div class="verse indent0">Die laaste teug wat wrede mart’ling bied—</div>
<div class="verse indent0">’n Beker bitter soos die bitter gal</div>
<div class="verse indent0">En hiesop wat die Heiland in sy tyd</div>
<div class="verse indent0">Op Golgotha geproe het aan die kruis.</div>
</div>
<div class="stanza">
<div class="verse indent0">Die heuwel toe, en op die heuweltop,</div>
<div class="verse indent0">As laaste snik gesnik is, laaste teug</div>
<div class="verse indent0">Van die blou suiwer lug is ingehaal,</div>
<div class="verse indent0">En laaste hartkrimp laaste polsslag baar,</div>
<div class="verse indent0">En die verminkte liggaam sonder voelte</div>
<div class="verse indent0">Genadeloos gemartel en ontsiel is,</div>
<div class="verse indent0">Die lyke neergelê as aasvoël-prooi</div>
<div class="verse indent0">En teken van die lang-oorpeinsde wraak—</div>
<div class="verse indent0">Soos Saul se lyk wat teen die hoë muur</div>
<div class="verse indent0">Gehang het vir die wraaksug van Beth-San.</div>
</div>
</div>
</div>
</body></html>
