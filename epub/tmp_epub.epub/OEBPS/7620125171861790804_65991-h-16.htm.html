<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00077" title="[76]"><a id="Page_76"></a></span></p>
<div class="figcenter" style="width: 500px;">
<span id="id-6866127355388070033"></span>
</div>
<h2 class="nobreak" id="XV">XV.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Roelf gaan weg,</div>
<div class="verse indent0">op sake moet hy uit,</div>
<div class="verse indent0">vier dae deur die veld.</div>
<div class="verse indent0">Twee ander, van sy vrinde, gaan ook mee,</div>
<div class="verse indent0">hul gaan te perd;</div>
<div class="verse indent0">’n jag-tog sal dit wees ter-selfder-tyd.</div>
</div>
<div class="stanza">
<div class="verse indent0">Dae lang word reeds beskuit gebak,</div>
<div class="verse indent0">die saëlsakke vol gemaak,</div>
<div class="verse indent0">die streepsak ook wat op</div>
<div class="verse indent0">die handperd word gelaai.</div>
<div class="verse indent0">Roelf is opgewonde:</div>
<div class="verse indent0">een en al verwagting oor die reis.</div>
<div class="verse indent0">Net daaroor is die praat aan tafel ook.</div>
<div class="verse indent0">En as hy Martjie kastig,</div>
<div class="verse indent0">in die kombuis,</div>
<div class="verse indent0">kom help met koekbak en beskuit</div><span class="x-ebookmaker-pageno" id="pgepubid00078" title="[77]"><a id="Page_77"></a></span>
<div class="verse indent0">en, meer as ander dae,</div>
<div class="verse indent0">haar plaag en terg,</div>
<div class="verse indent0">dan voel sy dat dit net</div>
<div class="verse indent0">die bly verwagting is van hulle reis</div>
<div class="verse indent0">wat hom so buitensporig maak.</div>
</div>
<div class="stanza">
<div class="verse indent0">En op die môre van vertrek</div>
<div class="verse indent0">as hy, en die ander twee wat same gaan,</div>
<div class="verse indent0">’n stukkie eers nog eet</div>
<div class="verse indent0">aan tafel by oom Koot,</div>
<div class="verse indent0">as hy tot afskeid haar ’n handdruk gee,</div>
<div class="verse indent0">O, dan het Martjie hom</div>
<div class="verse indent0">nog nooit so mooi gesien,</div>
<div class="verse indent0">in veldpak, netjies passend aan sy lyf,</div>
<div class="verse indent0">en bree-rand hoed wat lyk</div>
<div class="verse indent0">of ’t niemands hoof so mooi kan pas</div>
<div class="verse indent0">as syne.</div>
<div class="verse indent0">En in sy oë vlam ’n gloed</div>
<div class="verse indent0">van hartstog....</div>
<div class="verse indent0">ag, die hartstog net alleen</div>
<div class="verse indent0">vir veld en berge....</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Tant’ Mieta wil, vóor Roelof huistoe kom,</div>
<div class="verse indent0">sy kamer eers ’n goeie skoonmaak gee.</div>
<div class="verse indent0">Die werk van bed-opmaak</div>
<div class="verse indent0">en uitvee elke dag</div>
<div class="verse indent0">was altyd maar die werk van Rosie.</div>
<div class="verse indent0">Martjie het wel af en toe</div>
<div class="verse indent0">ook daar gekom,</div><span class="x-ebookmaker-pageno" id="pgepubid00079" title="[78]"><a id="Page_78"></a></span>
<div class="verse indent0">om Roelf ’n koppie koffie aan te bring,</div>
<div class="verse indent0">te waarsku dat die ete wag,</div>
<div class="verse indent0">en so nog meer.</div>
<div class="verse indent0">Maar nooit was sy alleen daarin, soos nou.</div>
<div class="verse indent0">Want alhoewel die werk ook nou</div>
<div class="verse indent0">aan Rosie weer was opgedra</div>
<div class="verse indent0">—’wyl sy sou toesig hou—</div>
<div class="verse indent0">so het sy tog ook self ’n voorskoot om;</div>
<div class="verse indent0">en ongeduldig het sy, na ’n ruk,</div>
<div class="verse indent0">ou Rosie weggestuur:</div>
<div class="verse indent0">sy sou wel alles self regeer</div>
<div class="verse indent0">en Rosie moet vir ounooi maar gaan help.</div>
</div>
<div class="stanza">
<div class="verse indent0">As Rosie ’n rukkie weg is draai sy stil</div>
<div class="verse indent0">die sleutel in die deur,</div>
<div class="verse indent0">en sluit sig in.</div>
<div class="verse indent0">Hoe heerlik om haar daar alleen te voel!</div>
<div class="verse indent0">Alleen? O nee:</div>
<div class="verse indent0">sy wese is daar,</div>
<div class="verse indent0">die kamerlug hang vol daarvan,</div>
<div class="verse indent0">dit sweef haar teë uit die skaad’wee</div>
<div class="verse indent0">van die bed,</div>
<div class="verse indent0">dit fluister uit die lang gordyne-plooie</div>
<div class="verse indent0">en uit die sonligstraal</div>
<div class="verse indent0">wat deur die raam</div>
<div class="verse indent0">die tafelkleed beskyn.</div>
<div class="verse indent0">Omstrelend en omtastend sluit</div>
<div class="verse indent0">sy gees en wese haar van alkant in,</div>
<div class="verse indent0">bekorend soet soos iets wat sy</div>
<div class="verse indent0">in stilte steel,</div><span class="x-ebookmaker-pageno" id="pgepubid00080" title="[79]"><a id="Page_79"></a></span>
<div class="verse indent0">en tint’lend in haar bloed met so’n gevoel</div>
<div class="verse indent0">van saligheid dat sy</div>
<div class="verse indent0">—met hande op haar bors geklem—</div>
<div class="verse indent0">bly staan,</div>
<div class="verse indent0">onmagtig die betoow’ring haar te onttrek;</div>
<div class="verse indent0">ondeuend-bly geniet sy van</div>
<div class="verse indent0">verbode vrug</div>
<div class="verse indent0">uit jong verbeeldings ryke skat:</div>
<div class="verse indent0">’n gode-drank,</div>
<div class="verse indent0">’n drome-melodie,</div>
<div class="verse indent0">in liefdes skoon paleis.</div>
</div>
<div class="stanza">
<div class="verse indent0">Daar staan die varing-plant waar hy</div>
<div class="verse indent0">sy sorg aan gee,</div>
<div class="verse indent0">sy metgesel,</div>
<div class="verse indent0">—bevoorreg bowe haar—</div>
<div class="verse indent0">sy streel die fyne blaartjies met haar hand,</div>
<div class="verse indent0">begiet die plantjie liefd’ryk uit die kruik,</div>
<div class="verse indent0">in onbestemd besef van medely</div>
<div class="verse indent0">met iets wat sorg en troos ontbeer.</div>
</div>
<div class="stanza">
<div class="verse indent0">En voor die tafel staan sy stoel,</div>
<div class="verse indent0">daar sit hy elke dag.</div>
<div class="verse indent0">Sy gaan daar nou op sit en dink daarby:</div>
<div class="verse indent0">so sit hy op dieselfde plekkie, net</div>
<div class="verse indent0">waar ek hou sit!</div>
<div class="verse indent0">Opbruisend kom ’n blyheid haar oorstelp,</div>
<div class="verse indent0">haar arme slaan sy kruiselings</div>
<div class="verse indent0">om eie lyf</div>
<div class="verse indent0">en wieg haar heen en weer—</div><span class="x-ebookmaker-pageno" id="pgepubid00081" title="[80]"><a id="Page_80"></a></span>
<div class="verse indent0">’n laggie om haar mond.</div>
<div class="verse indent0">Besitter voel sy haar van iets</div>
<div class="verse indent0">wat sy hou-vas,</div>
<div class="verse indent0">en niemand ooit haar kan ontroof:</div>
<div class="verse indent0">„Ja, net soos ek so sit hy hier,</div>
<div class="verse indent0">„sy hoof waar myne is,</div>
<div class="verse indent0">„sy hals....” ’n purper blos bedek meteens</div>
<div class="verse indent0">haar wange,</div>
<div class="verse indent0">uit die stoel</div>
<div class="verse indent0">spring sy oorend,</div>
<div class="verse indent0">verbergend in haar hande haar gelaat,</div>
<div class="verse indent0">haarselwe hatend....</div>
</div>
<div class="stanza">
<div class="verse indent0">Na ’n rukkie is nou weer</div>
<div class="verse indent0">die felle slae in haar bors bedaar.</div>
</div>
<div class="stanza">
<div class="verse indent0">Sy sien ’n boeke-rakkie aan die muur;</div>
<div class="verse indent0">en neem ’n boek daaruit</div>
<div class="verse indent0">en slaan die blaaie om,</div>
<div class="verse indent0">verstrooid en sonder plan,</div>
<div class="verse indent0">en lees ’n reël hier en daar.</div>
<div class="verse indent0">Maar wat is dit? Sy lees aandagtig nou:</div>
</div>
<div class="stanza">
<div class="verse indent2">„Ek mag jou nie lief hê en kan jou nie haat nie,</div>
<div class="verse indent2">„ek mag jou nie hou en ek kan jou nie laat nie.</div>
<div class="verse indent2">„O, leer my die bittere stryd te volstry.</div>
</div>
<div class="stanza">
<div class="verse indent2">„En, ag, wat daarbinne my hart so deurknaë,</div>
<div class="verse indent2">„ek wil ’t nie mis nie al kan ek ’t nie draë,</div>
<div class="verse indent2">„die pyn wat genot is en mart’lend verlei.</div><span class="x-ebookmaker-pageno" id="pgepubid00082" title="[81]"><a id="Page_81"></a></span>
</div>
<div class="stanza">
<div class="verse indent2">„Ek kan jou nie haat en mag liefde nie géwe,</div>
<div class="verse indent2">„so staan dit gemeld in die boek van ons lewe,</div>
<div class="verse indent2">„O, smart wat verdélend my hart so deursny.</div>
</div>
<div class="stanza">
<div class="verse indent2">„Ek mag jou nie hou nie en kan ook nie skeië,</div>
<div class="verse indent2">„so wil ’t die sterre se wet van die tyë,</div>
<div class="verse indent2">„O, sê my, hoe sal ek die stryd ooit volstry.</div>
</div>
<div class="stanza">
<div class="verse indent2">„O, eensaam herhaal ek deur nagte en daë,</div>
<div class="verse indent2">„vergeefs nog en ewig die swaarste van vraë,</div>
<div class="verse indent2">„en voed ek, genietend, die pyn wat ek ly.</div>
</div>
<div class="stanza">
<div class="verse indent2">„Ek mag jou nie lief hê en kan jou nie haat nie,</div>
<div class="verse indent2">„ek mag jou nie hou en ek kan jou nie laat nie</div>
<div class="verse indent2">„O, leer my die bittere stryd te volstry.<a class="fnanchor pginternal" href="7620125171861790804_65991-h-16.htm.html#Footnote_1" id="FNanchor_1">[1]</a></div>
</div>
<div class="stanza">
<div class="verse indent0">Met aandag, meer en meer gewek, het sy</div>
<div class="verse indent0">die versie tot sy end gelees.</div>
<div class="verse indent0">Hoe treffend en hoe waar</div>
<div class="verse indent0">word daar die spieëlbeeld van eie siel</div>
<div class="verse indent0">haar voorgehou!</div>
</div>
<div class="stanza">
<div class="verse indent0">Daar lê ’n stukkie potlood op die plank,</div>
<div class="verse indent0">sy neem dit in haar hand....</div>
<div class="verse indent0">Sy kan ’t nie laat nie,</div>
<div class="verse indent0">O, sy sal, sy moet!:</div>
<div class="verse indent0">sy trek ’n potloodstrepie langs die vers!</div>
<div class="verse indent0">Sal hy dit sien!</div><span class="x-ebookmaker-pageno" id="pgepubid00083" title="[82]"><a id="Page_82"></a></span>
<div class="verse indent0">O, laat hy ’t sien! Sy is wanhopend al,</div>
<div class="verse indent0">sy gee nie om nie:</div>
<div class="verse indent0">Ja, as sy dan nie mag praat nie</div>
<div class="verse indent0">laat dan so</div>
<div class="verse indent0">sy oog geopen word;</div>
<div class="verse indent0">hy <i>moet</i> dit sien, sy wil dit hê;</div>
<div class="verse indent0">maar, ag,</div>
<div class="verse indent0">hy dink miskien dat hy</div>
<div class="verse indent0">dit selwe eens het aangemerk....</div>
<div class="verse indent0">Sy skryf die eerste letters van</div>
<div class="verse indent0">haar naam daarby!</div>
<div class="verse indent0">Met kloppend hart set sy</div>
<div class="verse indent0">die boekie op sy plank terug.</div>
<div class="verse indent0">’t Sou wel kan wees dat hy</div>
<div class="verse indent0">die boekie nie meer in sal kyk,—</div>
<div class="verse indent0">wat help dit dan?!</div>
<div class="verse indent0">Die potlood in haar handjie</div>
<div class="verse indent0">het ’n geur,</div>
<div class="verse indent0">soos alles wat hy raak</div>
<div class="verse indent0">of syne is.</div>
<div class="verse indent0">Sy vra haarself of sy alleen</div>
<div class="verse indent0">die lug gewaar,</div>
<div class="verse indent0">dan of dit slegs verbeelding is van haar;</div>
<div class="verse indent0">lavendel-geur is ’t nie, maar wel</div>
<div class="verse indent0">’n fyn aroma, soet en aangenaam,</div>
<div class="verse indent0">wat uit die wese straal</div>
<div class="verse indent0">van die wat ons bemin.</div>
<div class="verse indent0">Sy berg die stukkie potlood in haar bors,</div>
<div class="verse indent0">dis iets van hom,</div>
<div class="verse indent0">sy sal dit hou vir haar....</div><span class="x-ebookmaker-pageno" id="pgepubid00084" title="[83]"><a id="Page_83"></a></span>
</div>
<div class="stanza">
<div class="verse indent0">Héwig skrik sy op,</div>
<div class="verse indent0">want iemand het die deur se kruk gedraai.</div>
<div class="verse indent0">Dis Rosie,</div>
<div class="verse indent0">ou-nooi stuur haar weer, en vra</div>
<div class="verse indent0">waar nonnie bly.</div>
<div class="verse indent0">Haar soete droom is uit,</div>
<div class="verse indent0">sy gaan,</div>
<div class="verse indent0">en laat die werk aan Rosies sorg.</div>
</div>
</div>
</div>
<div class="footnotes">
<div class="footnote">
<p><a class="label pginternal" href="7620125171861790804_65991-h-16.htm.html#FNanchor_1" id="Footnote_1">[1]</a> Vertaling van ’n gedig van Hamerling.</p>
</div>
</div>
</body></html>
