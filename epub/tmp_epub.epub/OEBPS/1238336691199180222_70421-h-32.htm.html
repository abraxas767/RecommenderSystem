<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00082" title="[82]"><a id="Page_82"></a></span></p>
<h2 class="nobreak" id="XXVIII">XXVIII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Ver in die Troe-troe-vlakte, waar die skildpadbossies groei</div>
<div class="verse indent0">En heuningsoet die boesmangras laat in die voorjaar bloei;</div>
<div class="verse indent0">Waar, as die winter halfpad wild die wit-gerypte land</div>
<div class="verse indent0">Bedek het met ’n harde kors van half gevriesde sand,</div>
<div class="verse indent0">Die mistige môre, wasemryk, die son se glorie steel,</div>
<div class="verse indent0">En skemeraande, ster-gestrooi, die hemel bo ferweel;</div>
<div class="verse indent0">Op uitspanplekke langs die pad wat deur Jan-Dissels loop,</div>
<div class="verse indent0">Tot waar sy vuil-geel gruis-tapyt hom in diep water doop,</div>
<div class="verse indent0">As met die Olifantsrivier die blouberg-stroompie ming</div>
<div class="verse indent0">En waboombos en boegoebos tesaam hul geure bring;</div>
<div class="verse indent0">Op Sederberg se plase, waar die winter-koue skok</div>
<div class="verse indent0">Die kweperlanings by die huis belaai met wit kapok;</div>
<div class="verse indent0">Waar teen die purperswarte rots die sederreuse pryk,</div>
<div class="verse indent0">Die oerou konings van die berg en van sy sederryk;</div><span class="x-ebookmaker-pageno" id="pgepubid00083" title="[83]"><a id="Page_83"></a></span>
<div class="verse indent0">Waar tussen ruie slingergras die afrikaner strooi</div>
<div class="verse indent0">Sy wierookgeure oor die land en spog in helder rooi,</div>
<div class="verse indent0">En bontgeverfde klossies met die grys kalkoentjies paar</div>
<div class="verse indent0">In kleure-pronk en -skitter tussen donker groen geskaar;</div>
<div class="verse indent0">En in die dorpie op die vlak waarteen Karoberg lag,</div>
<div class="verse indent0">Waar glorie-groen met glorie-goud die skemeraande wag—</div>
<div class="verse indent0">Daar orals, as die mense praat op ouderwetse wys,</div>
<div class="verse indent0">Vertel hul nog die storie van Piet Ryneveld se reis—</div>
<div class="verse indent0">Piet Ryneveld die beeste-smous, wat, soos die mense sê,</div>
<div class="verse indent0">Vermoor deur ou Koen Fiet se mes daar in die duine lê.</div>
<div class="verse indent0">En in die aande as dit reën en winterbuie waai,</div>
<div class="verse indent0">As vir die blits daarbuite op die werf die hane kraai,</div>
<div class="verse indent0">Dan word die kinders bang gemaak met Eenoog, wat staan treur,</div>
<div class="verse indent0">En met die spook van Koenraad Fiet, wat dwaal die duine deur.</div>
</div>
<div class="stanza">
<div class="verse indent0">„O, glinster-wit die bergkapok, nog gisternag geval,</div>
<div class="verse indent0">En silwer skitter op die gras die wit ryp teen die wal.</div>
<div class="verse indent0">O, goudgeel teen die donkergroen daar bokant op die bank</div><span class="x-ebookmaker-pageno" id="pgepubid00084" title="[84]"><a id="Page_84"></a></span>
<div class="verse indent0">Die ryp lemoene aan die boom waarteen die klimop rank.</div>
<div class="verse indent0">O, pragtig rooi die môrerooi eerdat die son verskyn,</div>
<div class="verse indent0">En rooier nog sonsondergang gekleur soos rooi robyn!</div>
<div class="verse indent0">O, woedend woes die oostewind wat deur die denne kreun</div>
<div class="verse indent0">As wild sy woeste weemoedslied deur al die takke dreun!</div>
</div>
<div class="stanza">
<div class="verse indent0">Maar witter as die môreryp is Ryneveld se hand,</div>
<div class="verse indent0">En geler as die goudste goud die vuur wat voor my brand,</div>
<div class="verse indent0">En rooier as die môrerooi is Ryneveld se bloed,</div>
<div class="verse indent0">En baie woester as die wind die angs wat in my woed.</div>
<div class="verse indent0">Want as ek saans my oë sluit, dan sien ek voor my stryk</div>
<div class="verse indent0">’n Lang lykstasie; elke man dra Ryneveld se lyk!</div>
<div class="verse indent0">Ek voel hy ’s hier: ek ruik sy bloed; dis op die misvloer dáár;</div>
<div class="verse indent0">Ek sien hom wink; ek hoor hom roep: ‚Kom same, moordenaar!’</div>
</div>
<div class="stanza">
<div class="verse indent0">Koppel die perde aanmekaar en laat hul bokant wei:</div>
<div class="verse indent0">Niemand is baas van die weiveld hier, en niemand spook met my!</div>
<div class="verse indent0">En skeer jou weg, dooi Ryneveld, want wie is bang vir jou?</div><span class="x-ebookmaker-pageno" id="pgepubid00085" title="[85]"><a id="Page_85"></a></span>
<div class="verse indent0">Daar in jou rooi-geel duinegraf kan jy jou rus behou.”</div>
</div>
<div class="stanza">
<div class="verse indent0">O, hard is die taak van die beeste-smous wat oos en wes moet reis,</div>
<div class="verse indent0">En oos en wes en noord en suid sy vee die pad moet wys—</div>
<div class="verse indent0">’n Pad wat nog nie klaar is nie, ’n voetpad hard getrap,</div>
<div class="verse indent0">Waar vers en bul en os en koei moet struikel as hy stap,</div>
<div class="verse indent0">Die laagland in, die bergland op, die diepste drifte deur,</div>
<div class="verse indent0">Die vlaktes oor, die klowe af waar jy geen pad bespeur;</div>
<div class="verse indent0">Want hy moet waak, en hy moet werk van dagbreek tot die dag</div>
<div class="verse indent0">Uit puur vermoeienis vir die son „Tot siens” sê vir die nag;</div>
<div class="verse indent0">En harder nog die taak van hom wat met sy geldsak reis,</div>
<div class="verse indent0">En oos en wes en noord en suid sy rykdom algar wys—</div>
<div class="verse indent0">Want mens is mens, en gierigheid is iets wat algar byt,</div>
<div class="verse indent0">En vrind vandag is môreaand jou vyand tot jou spyt.</div>
<div class="verse indent0">O, oos en wes en noord en suid het Ryneveld gereis;</div>
<div class="verse indent0">En orals waar hy kom, het hy sy geldsakkie gewys.</div><span class="x-ebookmaker-pageno" id="pgepubid00086" title="[86]"><a id="Page_86"></a></span>
<div class="verse indent0">„Ek was begerig na die geld, en Ryneveld was ryk.</div>
<div class="verse indent0">Koddig hoe soms ’n mens se kanse met sy wense stryk!”</div>
</div>
<div class="stanza">
<div class="verse indent0">Die nag was donker; donderweer was in die hemel swart;</div>
<div class="verse indent0">En Ryneveld was bang vir blits—’n bangkat in sy hart.</div>
<div class="verse indent0">’n Kwaai ou oom was Koenraad Fiet, sy daad was op sy dreig,</div>
<div class="verse indent0">En dreig en daad was een by hom, want hy was kwaad-geneig;</div>
<div class="verse indent0">En nors en steeks was Koenraad Fiet net soos ’n perdeby,</div>
<div class="verse indent0">En gretig soos ’n wildekat na wat hy maar kon kry.</div>
<div class="verse indent0">Ja, mislik-gierig was ou Koen: sy huis was nooit gewit;</div>
<div class="verse indent0">Sy gewel vol met spinnerak waarin die duinsand sit—</div>
<div class="verse indent0">Inhalig soos ’n ystervark, vrygewig glad nie—nee.</div>
<div class="verse indent0">Oom Koen het nooit uit eie gier vir iemand iets gegee.</div>
<div class="verse indent0">En op ’n aand het Ryneveld by Koenraad aangeland</div>
<div class="verse indent0">Met al sy osse, en sy vee daar bo op Rodesand;</div>
<div class="verse indent0">En Koen was klaar vir Ryneveld—klaar om sy geld te steel;</div>
<div class="verse indent0">En Ryneveld was regtig bly om met ou Koen te speel.</div><span class="x-ebookmaker-pageno" id="pgepubid00087" title="[87]"><a id="Page_87"></a></span>
<div class="verse indent0">„Jy kan vannag nie verder nie, ou boet; jy moet maar bly,</div>
<div class="verse indent0">En neem verlief met wat ek het en wat jy hier kan kry.</div>
<div class="verse indent0">Ek is alleen: my vrou is weg; die sout kors in die pan,</div>
<div class="verse indent0">En al my mense raap nou hard die beste laag daarvan.</div>
<div class="verse indent0">Sê vir jou jong hy moet probeer vanaand Patrysvlei haal:</div>
<div class="verse indent0">Dit is die beste skuilte daar; die veld is hier maar skraal,</div>
<div class="verse indent0">Maar daar is weiveld groot genoeg vir amper dertig span.</div>
<div class="verse indent0">Bly jy maar hier vanaand by my, en speel kasino, man.”</div>
</div>
<div class="stanza">
<div class="verse indent0">Dit donderweer verskriklik sterk; die blits was een aan een;</div>
<div class="verse indent0">En blits en donder by mekaar—daar waag geen mens hom teen—</div>
<div class="verse indent0">Veral as hy, soos Ryneveld, swaarweer ’n pes beskou,</div>
<div class="verse indent0">En liewers onder dak sy kop in sulke tye hou.</div>
<div class="verse indent0">Piet Ryneveld was kant en klaar om by ou Koen te bly,</div>
<div class="verse indent0">En kaart te speel en geld te wen as hy dit reg kon kry.</div>
<div class="verse indent0">Want in sy buurt—hy was voorheen ’n boer uit Bot’lary—</div><span class="x-ebookmaker-pageno" id="pgepubid00088" title="[88]"><a id="Page_88"></a></span>
<div class="verse indent0">Was hy geroem as slim neef Piet, na wie Fortuin kom vry;</div>
<div class="verse indent0">En hy kon speel—ja hy kon speel, selfs met die duiwel teen,</div>
<div class="verse indent0">En kaarte was sy lieflingspel, kasino hom ’n seën.</div>
<div class="verse indent0">Hy het sy jong bevel gegee die beeste saam te kraal,</div>
<div class="verse indent0">Daaronder by die Mieliedraai, waar osse nooit verdwaal;</div>
<div class="verse indent0">En by die warm kombuis se vuur het Koen en hy sit speel</div>
<div class="verse indent0">Tot middernag en later nog—jy kan jou hoe verbeel.</div>
<div class="verse indent0">Geluk was Piet se beste vrind, en Koen het geld verloor;</div>
<div class="verse indent0">En elke nuwe geldverlies het Koen weer aangespoor</div>
<div class="verse indent0">Vir groter geld om roekeloos nog groter geld te wa,</div>
<div class="verse indent0">En elke kans Geluk se kans om Koenraad weer te pla,</div>
<div class="verse indent0">Tot eind’lik nyd en gulsigheid hul toppunt het behaal—</div>
<div class="verse indent0">En Koenraad Fiet is woedend bleek, bankrot om te betaal.</div>
</div>
<div class="stanza">
<div class="verse indent0">„My mes was by die hand vir my—’n perdemes, half krom,</div>
<div class="verse indent0">Gepunt en skerp; ’n steek daarvan was steek genoeg vir hom.</div><span class="x-ebookmaker-pageno" id="pgepubid00089" title="[89]"><a id="Page_89"></a></span>
<div class="verse indent0">En op die mis-gesmeerde vloer het Ryneveld geland</div>
<div class="verse indent0">Met skaars ’n roggel in sy keel, en bloed was op my hand.</div>
<div class="verse indent0">Sy bloed was net soos ossebloed, blou-rooi soos donderweer,</div>
<div class="verse indent0">Rooi harte-aas was rooi daarteen, rooi ruite-aas nog meer.</div>
<div class="verse indent0">Die stroom het oor die stoel gespat, die kaarte vuil gevlek.</div>
<div class="verse indent0">Sy val het van die tafel af die tafelkleed getrek.</div>
</div>
<div class="stanza">
<div class="verse indent0">O, langsaam rek die lewe uit, en jaar ná jaar vergaan,</div>
<div class="verse indent0">En blare val en bloeisels kom in boord en eikelaan;</div>
<div class="verse indent0">Die gloeiende somer spil sy krag in geilste groenste loof,</div>
<div class="verse indent0">En najaar kom met wind en stof wat somerglorie doof,</div>
<div class="verse indent0">En winter volg met kou kapok wat Sneeubergsrand bekroon,</div>
<div class="verse indent0">En voorjaar huppel vrolik in en eis sy weelde-loon.</div>
<div class="verse indent0">Jaar uit en in verandering, want lewe staan nie stil;</div>
<div class="verse indent0">En hy wat agtertoe wil kyk ’n uurtjie te verspil,</div>
<div class="verse indent0">Hy loop verdwaal en vind geen rus nòg wins in wat hy kry.</div>
<div class="verse indent0">En ek alleen bly stilstaan as die jare hol verby,</div><span class="x-ebookmaker-pageno" id="pgepubid00090" title="[90]"><a id="Page_90"></a></span>
<div class="verse indent0">Want as ek vorentoe wil trap, hou Ryneveld my vas—</div>
<div class="verse indent0">En struikel moet ek, want ek dra sy dooi lyk as ’n las.”</div>
</div>
</div>
</div>
</body></html>
