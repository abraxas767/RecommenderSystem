<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Die Prosa Van Die Twede Afrikaanse Beweging, by Pieter Cornelis Schoonees
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><p>As "men" beteken die ou garde, dan is die bewering in hoofsaak juis.
Onder die jongere is daar seker niemand, wat die sonderlinge kritiek van
Prof. Marais sal aanneem nie. Ons het in die woorde van Prof. Moorrees
geleer om "het goede uit alle tijden en alle richtingen ... te
waarderen"<a id="FNanchor_40_40"></a><a class="fnanchor pginternal" href="4998225955431426220_18203-h-1.htm.html#Footnote_40_40">[40]</a> en weier om 'n metode te volg, wat die meeste egte
kunswerke op die Kalvinistiese indeks sou plaas, 'n metode, wat tot
sulke ongerymdhede lei as om Van Koetsveld en Van Lennep o.a. onder "de
sterren van de eerste rang" te reken! Prinsipiële voorligting by die
moderne literatuur is ongetwyfeld 'n dringende eis, veral in 'n
Kalvinistiese gemeenskap, maar dit moet iets anders wees as 'n
veroordeling met een breë armswaai. Daar is ook in Suid-Afrika nog mense
wat glo dat kristelike beginsels teenoor <i>egte</i> kuns nooit vyandig hoef
te staan nie. Raak Jan Celliers in sy takvolle lesing oor <i>Kuns en
Sedelikheid</i> nie die wortel van die kwaad nie, waar hy sê: "Ons
opvoeding in alles wat skoonheid en kuns aangaat, is te seer
verwaarloos.... Word daar nie te veel "angsvallig bedek (ge) hou
(nie), wat deur eerlike, openlike behandeling die aantreklikheid van
verbode vrug en geheim sou verloor en gevaar sou voorkom"? (<i>Die
Huisgenoot</i> Jan. 1922.) Aangesien daar nou al tekens is, dat die
voetpaadjie van ons Afrikaanse kuns uitdraai na die internasionale
grootpad, word dit 'n aktuële kwessie.</p>
<p><span class="x-ebookmaker-pageno" id="pgepubid00030" title="[Pg 18]"><a id="Page_18" title="[Pg 18]"></a></span>
Prof. J. Kamp het die verskil in geestesgesteldheid tussen Europa en
S.A. goed geformuleer: "Van de problemen die daarginds de moderne ziel
bewonen, schokken en folteren, horen wij hier nog maar 't verre gerucht.
Voor 't grootste deel wandelen wij nog maar op de <i>traditionele</i> paden
... En op emotioneel gebied, op 't terrein van de kunst? Wij zijn
vermoedelik nog ver van Oud-Europa z'n tegenwoordige koers op dit
gebied.... We zijn nog eenvoudig, nog natuurlik, ja zelfs nog tamelik
naïef. En aan onze <i>kunst</i> komt dat ten goede. Maar de vraag is of diep
onder de oppervlakte van Jong-Zuidafrika z'n geestelik leven niet reeds
kiemen zijn aan te wijzen, van dat modern-europese. 't Kontakt tussen
hier en daar wordt al veelvuldiger en al intenser ... Ik meen, dat
grondige kennis van, en diep inzicht in de getijen van hedendaags
Europa, niet te vroeg onder ons bevorderd kunnen worden. Opdat wij
<i>weten</i>, en <i>gewaarschuwd zijn</i>, en niet overrompeld worden."<a id="FNanchor_41_41"></a><a class="fnanchor pginternal" href="4998225955431426220_18203-h-1.htm.html#Footnote_41_41">[41]</a></p>
<p>Van groot belang vir die letterkunde sal die Afrikaanse Bybelvertaling
wees. As die vertalers daarin slaag om deur verhewe eenvoud 'n waardige
vertolking van die gewyde teks te lewer, sal dit veel bydraag om
vastigheid te gee op stylgebied.</p>
<h3 id="pgepubid00031">§ 7. Die Prosa.—Algemene Karakteristiek.</h3>
<p>In die letterkundige voortbrengsele van die periode wat ons die
Afrikaanse Renaissance kan noem, sit daar ongetwyfeld sterk militante
elemente—en geen wonder ook, want die letterkunde van alle volke is 'n
weerspieëling van die geestelike strominge wat die volksiel diep geroer
het. Vir tientalle van jare voer ons al 'n taalstryd—'n stryd wat
feitlik elke indiwidu dwing om grondig na te dink oor allerhande
taalkwessies, waaroor hy hom onder normale omstandighede nooit sou
bekommer nie. En die taalstryd is terselfdertyd 'n stryd vir ons
volksbestaan, vir ons volkseenheid. "Ons jong Afrikaanse taal <i>moet</i> win
en <i>sal</i> win", is die vlammende <span class="x-ebookmaker-pageno" id="pgepubid00032" title="[Pg 19]"><a id="Page_19" title="[Pg 19]"></a></span>
passiekreet van die herlewende volk;
en, eweas die manne van die Pleïade in Frankryk, verdedig ons
kunstenaars met heilige ywer die moedertaal, deur die opheffing waarvan
'n lang periode van geestelike knegskap beëindig word; vol van die
besielende weelde van 'n pasgewonne vryheid, slinger hul manifeste teen
die wikkende, weënde twyfelaars wat nog lus het om 'n vreemde taal aan
ons op te dring, maar wat nou vasgekeer is tussen die langsaam maar
seker sluitende sirkel, waarin die asgaai van die jeugdige stryders
blink in die skittering van 'n nuwe son.</p>
<p>Juis die roes van 'n toekomstige maar sekere oorwinning is dit wat 'n
rustige objektiewe beskouing van ons literêre kuns so erg moeilik maak.
Baie boeke wat in die taalstryd kragtige wapens was, sal later nog
alleen van kultuurhistoriese belang wees. Ons loop groot gevaar om in
die hitte van die stryd 'n literatuur voort te bring wat die karakter
van fabriekwerk draag. Die tot vervelens toe herhaalde geroep van die
teenstanders: "Afrikaans het g'n letterkunde nie!" het prikkelend gewerk
en 'n atmosfeer geskep, waarin wel 'n kragtige strydliteratuur kan
ontstaan, maar slegs by uitsondering 'n uiting van stralende skoonheid
wat deur alle tye heen sal geniet en gewaardeer word. Die uitdagende
houding van die voorstanders van Hollands, wat hul steeds beroep het op
'n eeue-oue letterkunde, het ons opgehits tot dade van durf. In jeugdige
oormoed het ons aan skrywe gegaan—nie altyd omdat hier binne ons 'n
magtige worsteling van ideë was wat tot vertolking gedwing 't nie, maar
ook om te bewys dat ons taal sy man kan staan. In die laaste paar jaar
het daar 'n oorweldigende aantal boeke in Afrikaans verskyn; en omdat in
die taalstryd juis dié wapens so uiters belangrik was, kon die kritiek
dikwels nie onvoorwaardelik veroordeel nie. Maar nou begint die tyd
verby te gaan waarin ons 'n boek gaan aanbeveel eenvoudig omdat dit in
Afrikaans geskryf is. Vir ons jong skrywers is daar nou geen aanleiding
meer nie vir dié oorhaasting waardeur in die verlede veel middelmatigs
op die pers gekom 't.</p>
<p>Egte kuns kan nie ontstaan nie omdat dit geëis word as bewys vir die
manbaarheid van 'n jong taal—net <span class="x-ebookmaker-pageno" id="pgepubid00033" title="[Pg 20]"><a id="Page_20" title="[Pg 20]"></a></span>
so min as wat die goue erepennings
van die talryke Nederlandse diggenootskappe van die 18de eeu egte poësie
uitgelok het. Egte kuns moet spontaan voortkom uit 'n innerlike
onweerstaanbare drang, waaraan die geroepe kunstenaar, die "begenadigde
eenling" eenvoudig <i>moet</i> gehoorsaam. Nasionale eersug het nog nooit 'n
letterkunde van blywende waarde gefabriseer nie, eenvoudig omdat dit
iets is wat nie gefabriseer kan word nie. Gun die kunstenaar die tyd om
met rustige toegewydheid sy taal te troetel en te streel totdat hy
daarin die fynste roersele van sy siel kan uit, die teerste opwellings
kan verklank.</p>
<p>Laat die koorsagtige strydstemming van die laaste tyd ons hoofde nie op
hol bring nie. Die fiere, lewenskragtige eienskappe van ons volk is die
waarborg vir die langsame, gestadige opbloei van 'n gesonde nasionale
letterkunde. So was dit in alle lande, en so sal dit ook by ons wees.
Maar nie in één nag sal daar 'n katedraal uit die velde opdoem nie, soos
Albert Verwey êrens sê. Die waardelose ou timmerasie het ons omgesmyt,
die wanordelike periode van die afbrekery het ons deurgemaak, maar die
tyd is nou ryp om ernstig en rustig te bou aan die nuwe lewende kuns. Ná
die omwenteling <i>moet</i> en sal daar iets groots kom—maar as vanself.</p>
<p>Naas die militante element is daar, soos reeds by die beskouing van die
kultuurtoestande opgemerk, 'n sterk didakties-moraliserende
stroming.<a id="FNanchor_42_42"></a><a class="fnanchor pginternal" href="4998225955431426220_18203-h-1.htm.html#Footnote_42_42">[42]</a> Die toenemende sedebederf, "wat saam met 'n
bioskoopbeskawing tot ons oorgewaai het"<a id="FNanchor_43_43"></a><a class="fnanchor pginternal" href="4998225955431426220_18203-h-1.htm.html#Footnote_43_43">[43]</a> laat meer as een skrywer 'n
preektoon aanslaan of traktaatjies in verhaalvorm skryf.</p>
<p>Die kunstenaar wat ons 'n didaktiese roman in goeie sin kan gee ontbreek
nog. Carel Scharten sê tereg: "Het (is) ongetwijfeld mógelijk, dat ...
een strekking, mits tot een bezielenden hartstocht gegroeid, een gróót
talent tot de hoogste en tevens voor ieder verstaanbare kunst
opvoert...."<a id="FNanchor_44_44"></a><a class="fnanchor pginternal" href="4998225955431426220_18203-h-1.htm.html#Footnote_44_44">[44]</a> By ons het die didaktiese stroming op die gebied van
die roman nie veel meer opgelewer as <span class="x-ebookmaker-pageno" id="pgepubid00034" title="[Pg 21]"><a id="Page_21" title="[Pg 21]"></a></span>
soetsappige vermanings nie, wat
heeltemal los en uit die verband staan, of anders verhale, opsetlik só
saamgestel, dat die strekking die <i>enige</i> doel is. Langenhoven, wat
aanvanklik sy lewenswysheid op betogende wyse meegedeel het, begin dit
nou in verhaalvorm te verwerk en by hom is daar seker kans, dat die
strekking tot besielende hartstog sal vergroei en mettertyd 'n
opbloeiing van gemeenskapskuns bring. Hy en ander skrywers teken die
kultuurverbastering op satieries-humoristiese wyse, terwyl die
mentaliteit van die arme blanke en sy agteruitgang in die stede
realisties geskets is deur J. van Bruggen en Lub.</p>
<p>Die romanties aangelegde skrywers volg die voetspoor van historisie soos
Preller en J.H. Malan en verheerlik die nasionale verlede. Die
Voortrekkerperiode veral word met liefde bestudeer, maar ook die
Anglo-Boere-oorlog lewer stof vir 'n paar romans en talryke sketse. J.H.
Malan en De Waal gaan terug na die vroegste tydperk van die Kaapse
geskiedenis, terwyl ook resente gebeurtenisse, soos die opstand van 1914
behandel word. Die invloed van Van Lennep is duidelik merkbaar by
sommige skrywers. Dikwels moet die historiese agtergrond hoofsaaklik
dien om 'n hele reeks awonture meer waarskynlik te maak. Die digterlike
gees, wat die historiese feite moet interpreteer, en deurdring tot die
innerlikste kern van 'n tydperk, sonder versmoor te raak onder
noukeurige argeologiese gegewens is alleen af en toe aanwesig. Daarom is
die resultaat meestal nie veel meer dan "'n gekleurde historieprent"
nie.</p>
<p>'n Aaneenryging van kakelbonte awonture, wat die nuuskierigheid prikkel
deur al die konwensionele kunsies van 'n vernuftige intriege vind nog
groot byval, selfs by die ontwikkelde klasse. Dit is 'n voorkeur, wat
deur die tallose minderwaardige Engelse ontspanningsromans aangekweek en
in stand gehou word.<a id="FNanchor_45_45"></a><a class="fnanchor pginternal" href="4998225955431426220_18203-h-1.htm.html#Footnote_45_45">[45]</a> As 'n skrywer maar behendig die draadjies kan
trek van 'n klompie houtpoppies, liefs met 'n stukkie vierkleur om die
hoed, en hul 'n paar ingewikkelde dansies laat uitvoer, waarby 'n paar
"rooies", of 'n klomp Soeloes in die stof getrap word, <span class="x-ebookmaker-pageno" id="pgepubid00035" title="[Pg 22]"><a id="Page_22" title="[Pg 22]"></a></span>
dan vind hy
lesers genoeg! Op karakterontwikkeling kom dit minder aan as daar maar
genoeg aksie, beweging en verrassinge is.</p>
<p>Jan Celliers het die oorsake van die toestand as volg geformuleer: "Hoe
kan verwag word dat 'n jong kultuur, wat, so te sê, gister eers ontwaak
het, onder 'n jong volk, wat van die begin af 'n harde stryd om sy
bestaan te stry gehad het teen 'n hardhandige natuur, teen
honderd-duisende barbare, teen 'n vreemde oorheerser van buite, sou
ooreenkom met die van ouer lande? Hoe kan verwag word dat ons vir ons
besonder sou verdiep het in 'n studie van die mens en sy omgewing vir
filosofiese of vir kunsdoeleindes? Ons het die mens en die natuur
bestudeer met die oog op die praktiese vrae van die dag, wat gou en goed
opgelos moes word, waar ons bestaan van afgehang het. En dié stryd hou
nog altyd aan.... Ons bloed is nog aldag te veel in beweging, jaag ons
aan, ons het te veel te doen, ons moet gou klaar wees, het nie tyd om
veel te droom of te peuter nie.... Om een en ander rede is ons romans
nog veel meer op handelinge en vermenigvuldiging van gebeurtenisse
aangelê as op karakterstudie van 'n persoon of versameling van persone.
Dis vir ons onmoontlik om soiets doodkalm te behartig en ons grote stryd
te vergeet; onwillekeurig straal die stryd, en alles in verband daarmee,
in ons werk deur—romans, toneel, alles."<a id="FNanchor_46_46"></a><a class="fnanchor pginternal" href="4998225955431426220_18203-h-1.htm.html#Footnote_46_46">[46]</a> Dat die opvatting van 'n
goeie roman, soos deur Jan Celliers in dieselfde voorlesing uiteengeset
nog lang nie algemeen is nie, blyk uit 'n pleidooi in <i>Die Huisgenoot</i>
(Okt. 1919), waarin ongetwyfeld die gevoelens geuit word van "die grote
gros van fatsoenlike mense, wat.... 'n pittige, boeiende verhaal belaai
met "kunsies", verkies bo 'n sielkundige studie van mens en natuur."<a id="FNanchor_47_47"></a><a class="fnanchor pginternal" href="4998225955431426220_18203-h-1.htm.html#Footnote_47_47">[47]</a>
En dit sal seker nog lank duur voor al die "fatsoenlike mense" tot
juister kunsbegrippe kan opgevoed word en leer insien, dat Hollanders,
wat iets van letterkunde afweet al lank al nie meer op Van Lennep "roem
as 'n egte en groot romanskrywer" nie.</p>
<p><span class="x-ebookmaker-pageno" id="pgepubid00036" title="[Pg 23]"><a id="Page_23" title="[Pg 23]"></a></span>
In die laaste tyd is daar egter 'n reaksie gekom op die awontuurlike
rigting. J. van Bruggen, Léon Maré, Kruger, Van Reenen en ander verdiep
hul in karakterstudie en ook in talryke tydskrifverhale word die mens
meer en meer hoofsaak. Deur die genoemde skrywers is realistiese werk
van goeie gehalte gelewer. Oor die algemeen moet egter geseg word, dat
ofskoon ons goeie vertellers het, wat die kuns van aanskoulike
voorstelling verstaan, daar nog uiters selde 'n karakter geskep is, wat
deur plastiese uitbeelding en fyn, menskundige aanvoeling 'n blywende
indruk maak. Daar is meer as een skrywer met 'n raak opmerkingsgawe,
maar ons voel telkens asof die dinge meer deur 'n soort
projeksie-apparaat bekyk word, as deur die oog van 'n kunstenaar. Wat
Van Deyssel "de oppermacht der intuïtie" noem, ontbreek nog.</p>
<p>"The depiction of the external, objective, carnal, precedes in every
form of expression of which we can have records, the consideration of
the internal, the subjective, the spiritual. We go from shapes, and
forms, and bulk, and externals, to the presentation of the life
within."<a id="FNanchor_48_48"></a><a class="fnanchor pginternal" href="4998225955431426220_18203-h-1.htm.html#Footnote_48_48">[48]</a></p>
<p>Daar is al genoeg aanduidings dat by ons die ontwikkeling dieselfde weg
sal volg. En Stoddard toon aan dat dit ook op ander terrein die geval
was. So het die skilders eers die Madonna met 'n oureool geskilder;
later pas "illumined and glorified by a light from within."</p>
<p>Verskillende skrywers het op gelukkige wyse die inboorling geteken en
ook hier is die strewe merkbaar om van die skildering van uiterlike
eienaardighede oor te gaan tot die uitbeelding van dieper menslikheid.
En naas die jagstories met hul bonte awonturereeks staan Sangiro se
<i>Sketse</i>, waarin hy probeer "om die diere se gewaarwordinge uit hulle
uiterlike beweginge te verstaan."<a id="FNanchor_49_49"></a><a class="fnanchor pginternal" href="4998225955431426220_18203-h-1.htm.html#Footnote_49_49">[49]</a></p>
<p>Die groot behoefte aan leesstof in die moedertaal het meer as een
skrywer, veral in die begin, uit pure vaderlandsliefde na die pen laat
gryp. "Ons het 'n volk om te behou, ons het 'n nasie om op te voed, ons
kan nie wag nie!"<a id="FNanchor_50_50"></a><a class="fnanchor pginternal" href="4998225955431426220_18203-h-1.htm.html#Footnote_50_50">[50]</a> was die wagwoord. In baie voorredes kan <span class="x-ebookmaker-pageno" id="pgepubid00037" title="[Pg 24]"><a id="Page_24" title="[Pg 24]"></a></span>
mens dan
ook sien, dat die enigste doel van die skrywer was om die leeslus aan te
moedig. So verklaar De Waal van sy <i>Stompies</i>, dat hulle "van geen
besonder gehalte op letterkundig gebied (is) nie", "die enigste doel van
die skrywer is om te help voorsien aan (lees <i>in</i>) 'n nasionale
behoefte".<a id="FNanchor_51_51"></a><a class="fnanchor pginternal" href="4998225955431426220_18203-h-1.htm.html#Footnote_51_51">[51]</a> "Ons kan nie ons volk laat agterbly nie", sê Langenhoven
by die verskyning van <i>Stukkies en Brokkies</i> (1911) en selfs in 1918
heet dit nog: "Die hele boek is maar 'n noodshulpie". Ook D.P. du Toit
reken homself maar onder die "handlangers en knoeiers, wat somar
roustene aandra vir die binnemure".<a id="FNanchor_52_52"></a><a class="fnanchor pginternal" href="4998225955431426220_18203-h-1.htm.html#Footnote_52_52">[52]</a> Onder sulke omstandighede hoef
die groot gebrek aan tegniek, waarop in die volgende hoofstukke
herhaaldelik sal gewys word, geen verbasing te wek nie.</p>
<p>Vandag is die toestand só verander, dat ons met die volste reg van alle
aspirant-kunstenaars kan eis, dat hulle goed georiënteer is in die
wêreldletterkunde, dat hul ten minste 'n begrip het van die algemeen
erkende tegniese reëls, voordat hulle aan skrywe gaan. Ons kan ook met
reg verwag, dat hulle geen uitgediende, outydse modelle navolg nie, dat
hulle steeds in voeling bly met die literêre vooruitgang in ander lande.
Maar aan die eise het nog net enkele voldoen en daarom het ons
letterkunde allesbehalwe 'n moderne cachet.</p>
<p>Op taalgebied heers daar by die meeste skrywers groot onsekerheid. Daar
is nog 'n soekery, 'n rondvallery om die juiste vorm te kry, wat
natuurlik maklik verklaarbaar is, by 'n geslag wat gister eers geleer
het om sy eie taal te skryf. By meer as een is die taal nog stroef en
onbuigsaam, wanluidend en sonder ritme. Ander weer, soos Preller, wat
goed op die hoogte van die moderne stylkuns is, skryf al in 1906 'n
gekultiveerde taal, klankvol wegdeinend op bevallige ritme en telkens
verrassend deur oorspronklike beeldspraak, ontleen aan Afrikaanse volk
en bodem.<a id="FNanchor_53_53"></a><a class="fnanchor pginternal" href="4998225955431426220_18203-h-1.htm.html#Footnote_53_53">[53]</a> Uit tallose voorbeelde in die volgende hoofstukke sal blyk
hoe <span class="x-ebookmaker-pageno" id="pgepubid00038" title="[Pg 25]"><a id="Page_25" title="[Pg 25]"></a></span>
gevaarlik diep die vreemde parasiete al deur die bas van die
taalboom geknaag het, en hoeveel speurende sorg daar sal nodig wees om
hulle uit te vroetel.</p>
<p>By enkele skrywers is daar 'n welbewuste strewe na mooiheid van klank en
frisheid van segging, by die meeste egter 'n gedagtelose naskrywery van
geykte Hoog-Hollandse beeldspraak. Gelukkig is daar ook al prosa
geskryf, wat bewys, dat Afrikaans in smydigheid, in seggingskrag en
klank alleen 'n kunstenaar nodig het om tot sy reg te kom. Wanneer ons
let op die stroom middelmatige verse, dan blyk dit hoe nuttig Jacob Geel
se uitspraak ook vir ons kan wees: <i>"Laat ons het Proza bewerken: de
echte Poëzie zelve zal er bij winnen"</i>.</p>
<h3 id="pgepubid00039">§ 8. Krietiese Standpunt.</h3>
<p>In die volgende hoofstukke word 'n poging gedoen om die letterkundige
waarde van ons vernaamste prosawerk te bepaal. Wie bekend is met die
toestande in ons land sal toestem, dat by die estetiese kritiek 'n
verwysing na die kultuur-historiese waarde van die besproke boeke
noodsaaklik is. In enkele gevalle word dit afsonderlik gedoen, maar hier
kan met nadruk daarop gewys word, dat die meeste behandelde werke, wat
ook al hul gebreke mag wees, en hoe primitief hul ook dikwels mag skyn
vir iemand, wat op die hoogte van die moderne Europese lettere is, <i>tog
almal, byna sonder uitsondering, voortreflike dienste in ons taal- en
kultuurstryd bewys het</i>. Daarom pas dit ons om 'n eresaluut te bring aan
al die voortrekkerskrywers, wat ons volk van 'n geestelike hongerdood
gered 't, deur wie se liefdevolle ywer ons nie langer as doofstomme
bywoners in ons eie land hoef te sit en swyg nie. 'n Eresaluut, nie
alleen aan die begaafde artieste nie, maar ook aan die, wat in alle
eenvoudigheid houtkappers en waterdraers was, toe die meeste nog stil
gesit 't, of niks anders as spot oor had vir 'n beweging, wat 'n einde
aan ons lang periode van geestelike knegskap gemaak het.</p>
<p><span class="x-ebookmaker-pageno" id="pgepubid00040" title="[Pg 26]"><a id="Page_26" title="[Pg 26]"></a></span>
Die gevoel van piëteit hoef egter ons krietiese vermoë nie te verlam,
mag ons nie belet om sonder doekies omdraai 'n estetiese oordeel uit te
spreek nie. Dit sou 'n verkragting van ons gewete wees en 'n fatale
uitwerking hê op die verdere ontwikkeling van ons jong letterkunde. Nou
dat die taalstryd feitlik afgeloop is, word dit tyd om vas te stel, wat
ons tot dusverre bereik het; om te waardeer wat skoon is, om te laak wat
gebrekkig is. Tyd ook, om die voortbrengsele van ons kuns te meet aan
die meesterstukke van die buiteland. Want ons wil vorentoe beur! Ons wil
Suid-Afrika "hoog opstooten midden in de vaart der volken". Ons wil nie
'n pieperig-bleek kasplantjie hê nie, wat alleen 'n sukkelbestaan kan
voortsleep in 'n vaderlandse broei-atmosfeer. Dit moet 'n <i>kan-nie-dood</i>
wees, wat ook die kritiek van ons Dietse stamgenote nie kan ontwortel
nie, in vaderlandse bodem geplant, maar tog bestand teen alle wind en
weer.</p>
<p>Op dié gedagte is ook die krietiese beskouing in die volgende hoofstukke
gebaseer. Wie dit daarmee nie eens is nie, sal op meer as een skynbaar
onbillike oordeel stuit. Maar laat diegene bedenk, dat ons op kuns-, net
so min as op ander gebied 'n laer kan trek en met doringtakke inmenging
van buite afweer. Op die gevaar van isolasie is reeds in 'n vorige
paragraaf gewys. As ons digters reeds so 'n hoë peil bereik het, dat
selfs Europese fynproewers hulle werk kan waardeer, dan hoef ons
prosaïste ook nie met minder tevrede te wees nie. Jong Suid-Afrika
streef ook op kunsgebied vooruit en die kunstenaar wat laag mik, sal in
'n paar tiental jare skoon vergeet wees. Daarom moet ook ons prosakuns
op 'n kosmopolietiese plan kom te staan, wat geensins denasionalisering
hoef te beteken nie. In die stadium van ontwikkeling, waarin ons tans
verkeer, kan 'n gemotiveerde kritiek, waarin breedvoerig op prinsipiële
kwessies ingegaan word nuttig wees en daarna is ook in hierdie werk
gestreef. As dit lei tot 'n ruimer belangstelling in ons prosakuns, tot
meer vergelykende studie en 'n juister insig in letterkundige
verskynsele, dan is die doel van die skrywer bereik.</p>
<p>Op die ooreenkoms tussen ons toestand en die <span class="x-ebookmaker-pageno" id="pgepubid00041" title="[Pg 27]"><a id="Page_27" title="[Pg 27]"></a></span>
Vlaamse is al dikwels
gewys en dit geld ook van die kritiek. August Vermeylen sê: "Elke
flamingant achtte het zijn plicht zijne algemeene gedachten in de
godentaal weg te brullen of uit te kwinkeleeren. In het begin onzer
herwording, na het jaar 1830, was de literatuur het voornaamste wapen
der Vlaamschgezindheid geweest, en lang nog meende ieder taalstrijder
dat wapen te moeten hanteeren. Het vergde dan ook meer dan gewonen takt
van den kritikus, om zich niet schuldig te maken aan landverraad, als
hij den rijmelenden taalbroeder wat minder "puik" moest verklaren."<a id="FNanchor_54_54"></a><a class="fnanchor pginternal" href="4998225955431426220_18203-h-1.htm.html#Footnote_54_54">[54]</a></p>
<h3 id="pgepubid00042">§ 9. Beperking van Onderwerp.—Indeling.</h3>
<p>Die volgende bespreking is beperk tot oorspronklike prosa, wat meer of
min tot die terrein van die skone lettere behoort. Buiten beskouing bly
dus <i>(a)</i> suiwer wetenskaplike prosa, waaronder 'n groot aantal
Afrikaanse dissertasies en die <i>Populêr-Wetenskaplike Serie</i> van die
Nasionale Pers; <i>(b)</i> godsdienstige prosa, soos die kinderbybel van Ds.
Conradie en 'n hele paar preekbundels; <i>(c)</i> vertalings en omwerkings;
<i>(d)</i> kinderboeke. Daar word 'n poging gedoen om te bepaal in hoeverre
ons historiese prosa, deur versorging van styl en ander artistieke
kenmerke tot die gebied van die kuns behoort.</p>
<p>In § 7 is 'n algemene karakteristiek van ons prosa gegee. Op enkele
strominge word daar gewys, maar tewens blyk ook hoe alles by ons nog in
wording is. Veral by die romans en verhale is dit moeilik om tot 'n
bevredigende indeling te geraak. Waar daar nog net vae aanduidings is
van enkele hoofgroepe, en die meeste skrywers nog in verskillende
rigtings rondsoek, word dit onmoontlik en ongewens om nou al kampe af te
baken. Om dié rede is die voorkeur gegee aan 'n kronologiese indeling,
wat onder ander die voordeel bied, dat die meeste skrywers as 'n eenheid
kan bespreek word en, waar nodig, die ontwikkelingsgang in hul werk kan
aangedui word. Op die manier is die <span class="x-ebookmaker-pageno" id="pgepubid00043" title="[Pg 28]"><a id="Page_28" title="[Pg 28]"></a></span>
verbrokkeling van 'n skrywer se
werk soveel moontlik beperk. G.R. von Wielligh word in 'n afsonderlike
hoofstuk bespreek, omdat hy in baie opsigte <i>"'n Laaste stem uit die
Genootskap van Regte Afrikaners"</i> is. Vir die ander hoofstukke is geen
opheldering nodig nie. Op enkele uitsonderings na word hier die
Akademie-spelling gevolg.</p>
<div class="footnotes"><h3 id="pgepubid00044">VOETNOTAS:</h3>
<div class="footnote"><p><a id="Footnote_1_1"></a><a class="pginternal" href="4998225955431426220_18203-h-0.htm.html#FNanchor_1_1"><span class="label">[1]</span></a> Vgl. <i>Die Huisgenoot</i>, Jan. 1922: <i>Eerste Skrywers en
Eerste Geskrifte in Afrikaans</i>.</p></div>
<div class="footnote"><p><a id="Footnote_2_2"></a><a class="pginternal" href="4998225955431426220_18203-h-0.htm.html#FNanchor_2_2"><span class="label">[2]</span></a> Die vyftigste verjaardag van die <i>Genootskap</i> in 1925 mag
seker nie ongemerk verbygaan nie.</p></div>
<div class="footnote"><p><a id="Footnote_3_3"></a><a class="pginternal" href="4998225955431426220_18203-h-0.htm.html#FNanchor_3_3"><span class="label">[3]</span></a> Dr. L. van Niekerk: <i>De Eerste Afr. Taalbeweging</i> (1916);
<i>Ds. S.J. du Toit in Weg en Werk</i>, deur Dr. J.D. du Toit (1917); <i>Eerste
skrywers</i> deur G.R. von Wielligh (1918); S.J. du Toit, <i>Geskidenis van
die Afr. Taalbeweging</i> (1880).</p></div>
<div class="footnote"><p><a id="Footnote_4_4"></a><a class="pginternal" href="4998225955431426220_18203-h-0.htm.html#FNanchor_4_4"><span class="label">[4]</span></a> Vgl. <i>Ds. S.J. du Toit in Weg en Werk</i>, p. 203.</p></div>
<div class="footnote"><p><a id="Footnote_5_5"></a><a class="pginternal" href="4998225955431426220_18203-h-0.htm.html#FNanchor_5_5"><span class="label">[5]</span></a> Preller: <i>Inleiding tot Die Vlakte</i>, 5de druk, p. 7.</p></div>
<div class="footnote"><p><a id="Footnote_6_6"></a><a class="pginternal" href="4998225955431426220_18203-h-0.htm.html#FNanchor_6_6"><span class="label">[6]</span></a> Gesiteer deur Dr. J.D. du Toit: <i>Ds. S.J. du Toit</i>, p.
210.</p></div>
<div class="footnote"><p><a id="Footnote_7_7"></a><a class="pginternal" href="4998225955431426220_18203-h-0.htm.html#FNanchor_7_7"><span class="label">[7]</span></a> Vgl. Dr. S.P.E. Boshoff: <i>Volk en Taal van Suid-Afrika</i>, p.
62.</p></div>
<div class="footnote"><p><a id="Footnote_8_8"></a><a class="pginternal" href="4998225955431426220_18203-h-0.htm.html#FNanchor_8_8"><span class="label">[8]</span></a> J.H.H. de Waal in <i>Die Burger</i>, 12 en 13 Aug. 1921.</p></div>
<div class="footnote"><p><a id="Footnote_9_9"></a><a class="pginternal" href="4998225955431426220_18203-h-0.htm.html#FNanchor_9_9"><span class="label">[9]</span></a> Dr. T.B. Muller: <i>Die Geloofsbelijdenis van 'n Nasionalis</i>.
(1913), p. 8.</p></div>
<div class="footnote"><p><a id="Footnote_10_10"></a><a class="pginternal" href="4998225955431426220_18203-h-0.htm.html#FNanchor_10_10"><span class="label">[10]</span></a> Preller: <i>Inleiding tot Die Vlakte</i>, 5de druk, p. 12.</p></div>
<div class="footnote"><p><a id="Footnote_11_11"></a><a class="pginternal" href="4998225955431426220_18203-h-0.htm.html#FNanchor_11_11"><span class="label">[11]</span></a> Die taalstryd het Dr. E.C. Pienaar beskryf in: <i>Taal en
Poësie van die Twede Afr. Taalbeweging</i>. Vgl. daarby egter Hoofstuk
III.</p></div>
<div class="footnote"><p><a id="Footnote_12_12"></a><a class="pginternal" href="4998225955431426220_18203-h-0.htm.html#FNanchor_12_12"><span class="label">[12]</span></a> Dr. W.J. Leyds: <i>Het Insluiten van de Boeren-Republieken</i>
I, p. XI.</p></div>
<div class="footnote"><p><a id="Footnote_13_13"></a><a class="pginternal" href="4998225955431426220_18203-h-0.htm.html#FNanchor_13_13"><span class="label">[13]</span></a> Vgl. L. v. Niekerk: <i>De Eerste Afr. Taalbeweging<sup>1</sup></i>, p.
64.</p></div>
<div class="footnote"><p><a id="Footnote_14_14"></a><a class="pginternal" href="4998225955431426220_18203-h-0.htm.html#FNanchor_14_14"><span class="label">[14]</span></a> <i>De Volkstem</i>, 18 Aug. 1906.</p></div>
<div class="footnote"><p><a id="Footnote_15_15"></a><a class="pginternal" href="4998225955431426220_18203-h-0.htm.html#FNanchor_15_15"><span class="label">[15]</span></a> Ek kursiveer.</p></div>
<div class="footnote"><p><a id="Footnote_16_16"></a><a class="pginternal" href="4998225955431426220_18203-h-0.htm.html#FNanchor_16_16"><span class="label">[16]</span></a> <i>Die Huisgenoot</i>, Julie 1919.—Prof. J.J. Smith. Vgl. ook
Hoofstuk III, § 3.</p></div>
<div class="footnote"><p><a id="Footnote_17_17"></a><a class="pginternal" href="4998225955431426220_18203-h-0.htm.html#FNanchor_17_17"><span class="label">[17]</span></a> <i>Neerlandia</i>, Sept. 1913.</p></div>
<div class="footnote"><p><a id="Footnote_18_18"></a><a class="pginternal" href="4998225955431426220_18203-h-0.htm.html#FNanchor_18_18"><span class="label">[18]</span></a> Vermeylen: <i>Verz. Opstellen</i>.</p></div>
<div class="footnote"><p><a id="Footnote_19_19"></a><a class="pginternal" href="4998225955431426220_18203-h-0.htm.html#FNanchor_19_19"><span class="label">[19]</span></a> Carel Scharten: <i>De Roeping der Kunst</i>, p. 5.</p></div>
<div class="footnote"><p><a id="Footnote_20_20"></a><a class="pginternal" href="4998225955431426220_18203-h-0.htm.html#FNanchor_20_20"><span class="label">[20]</span></a> Vgl. my artiekel: <i>Kuns regeringsaak,<sup>2</sup> Die Brandwag</i>,
Jan. 1921.</p></div>
<div class="footnote"><p><a id="Footnote_21_21"></a><a class="pginternal" href="4998225955431426220_18203-h-0.htm.html#FNanchor_21_21"><span class="label">[21]</span></a> <i>Taal en Poësie<sup>2</sup></i> ens. p. 110-117.</p></div>
<div class="footnote"><p><a id="Footnote_22_22"></a><a class="pginternal" href="4998225955431426220_18203-h-0.htm.html#FNanchor_22_22"><span class="label">[22]</span></a> <i>Die Banier</i>, Aug. 1921. Dr. Steyn se verdienstelike
artiekels oor <i>Die Dietse Bond</i> het seker reg op meer algemene
belangstelling en behoort herdruk te word.</p></div>
<div class="footnote"><p><a id="Footnote_23_23"></a><a class="pginternal" href="4998225955431426220_18203-h-0.htm.html#FNanchor_23_23"><span class="label">[23]</span></a> <i>Die Huisgenoot</i>, Nov. 1921.</p></div>
<div class="footnote"><p><a id="Footnote_24_24"></a><a class="pginternal" href="4998225955431426220_18203-h-0.htm.html#FNanchor_24_24"><span class="label">[24]</span></a> Dr. E.C. Pienaar: <i>Taal en Poësie<sup>2</sup></i> ens., p. 47.</p></div>
<div class="footnote"><p><a id="Footnote_25_25"></a><a class="pginternal" href="4998225955431426220_18203-h-0.htm.html#FNanchor_25_25"><span class="label">[25]</span></a> <i>Die Brandwag</i>, Junie 1917.</p></div>
<div class="footnote"><p><a id="Footnote_26_26"></a><a class="pginternal" href="4998225955431426220_18203-h-0.htm.html#FNanchor_26_26"><span class="label">[26]</span></a> id. 15 Aug. 1911, <i>Skrywers en Gekrifte</i>, deur N.N. (Jan
Celliers).</p></div>
<div class="footnote"><p><a id="Footnote_27_27"></a><a class="pginternal" href="4998225955431426220_18203-h-0.htm.html#FNanchor_27_27"><span class="label">[27]</span></a> <i>Die Banier</i>, Okt. 1921. <i>Het Geleerde Jong Suid-Afrika 'n
Program?</i></p></div>
<div class="footnote"><p><a id="Footnote_28_28"></a><a class="pginternal" href="4998225955431426220_18203-h-0.htm.html#FNanchor_28_28"><span class="label">[28]</span></a> <i>Akademie-Jaarboek</i> I, p. 94.</p></div>
<div class="footnote"><p><a id="Footnote_29_29"></a><a class="pginternal" href="4998225955431426220_18203-h-0.htm.html#FNanchor_29_29"><span class="label">[29]</span></a> Dr. H.J. Steyn: <i>Die Banier</i>, Des. 1921.</p></div>
<div class="footnote"><p><a id="Footnote_30_30"></a><a class="pginternal" href="4998225955431426220_18203-h-0.htm.html#FNanchor_30_30"><span class="label">[30]</span></a> <i>Akademie-Jaarboek</i> V, p. 89.</p></div>
<div class="footnote"><p><a id="Footnote_31_31"></a><a class="pginternal" href="4998225955431426220_18203-h-0.htm.html#FNanchor_31_31"><span class="label">[31]</span></a> Id. I, p. 83. <i>Die Afrikaanse Volksziel</i>.</p></div>
<div class="footnote"><p><a id="Footnote_32_32"></a><a class="pginternal" href="4998225955431426220_18203-h-0.htm.html#FNanchor_32_32"><span class="label">[32]</span></a> <i>Het Calvinisme en de Kunst</i>.</p></div>
<div class="footnote"><p><a id="Footnote_33_33"></a><a class="pginternal" href="4998225955431426220_18203-h-0.htm.html#FNanchor_33_33"><span class="label">[33]</span></a> <i>Die Huisgenoot</i>. Feb. 1919.</p></div>
<div class="footnote"><p><a id="Footnote_34_34"></a><a class="pginternal" href="4998225955431426220_18203-h-0.htm.html#FNanchor_34_34"><span class="label">[34]</span></a> Vgl. <i>Jaarboek</i> I, p. 49 vlg. en p. 14. Vgl. ook Dr. G.
Besselaar: <i>Z.A. in de Letterkunde</i>, p. 95.</p></div>
<div class="footnote"><p><a id="Footnote_35_35"></a><a class="pginternal" href="4998225955431426220_18203-h-0.htm.html#FNanchor_35_35"><span class="label">[35]</span></a> In die pers is aangekondig, dat D.J. Smal, die bekende
yweraar vir gelyke taalregte na die buiteland gaan vir tegniese
toneelopleiding.</p></div>
<div class="footnote"><p><a id="Footnote_36_36"></a><a class="pginternal" href="4998225955431426220_18203-h-0.htm.html#FNanchor_36_36"><span class="label">[36]</span></a> <i>Akademie-Jaarboek</i> I, p. 92.</p></div>
<div class="footnote"><p><a id="Footnote_37_37"></a><a class="pginternal" href="4998225955431426220_18203-h-0.htm.html#FNanchor_37_37"><span class="label">[37]</span></a> <i>Jaarboek</i> III, p. 54 vlg.</p></div>
<div class="footnote"><p><a id="Footnote_38_38"></a><a class="pginternal" href="4998225955431426220_18203-h-0.htm.html#FNanchor_38_38"><span class="label">[38]</span></a> <i>Jaarboek</i>, p. 67. Vgl. ook sy oordeel oor Beets in V, p.
95 vlg.</p></div>
<div class="footnote"><p><a id="Footnote_39_39"></a><a class="pginternal" href="4998225955431426220_18203-h-0.htm.html#FNanchor_39_39"><span class="label">[39]</span></a> V, p. 103.</p></div>
<div class="footnote"><p><a id="Footnote_40_40"></a><a class="pginternal" href="4998225955431426220_18203-h-1.htm.html#FNanchor_40_40"><span class="label">[40]</span></a> III, p. 68.</p></div>
<div class="footnote"><p><a id="Footnote_41_41"></a><a class="pginternal" href="4998225955431426220_18203-h-1.htm.html#FNanchor_41_41"><span class="label">[41]</span></a> <i>Die Banier</i>, Okt. 1921 na aanleiding van die tydskrif:
<i>Het Getij</i>.</p></div>
<div class="footnote"><p><a id="Footnote_42_42"></a><a class="pginternal" href="4998225955431426220_18203-h-1.htm.html#FNanchor_42_42"><span class="label">[42]</span></a> Vgl. § 5.</p></div>
<div class="footnote"><p><a id="Footnote_43_43"></a><a class="pginternal" href="4998225955431426220_18203-h-1.htm.html#FNanchor_43_43"><span class="label">[43]</span></a> Dr. W.M.R. Malherbe in 'n voorwoord by <i>Die
Veldblommetjie</i>.</p></div>
<div class="footnote"><p><a id="Footnote_44_44"></a><a class="pginternal" href="4998225955431426220_18203-h-1.htm.html#FNanchor_44_44"><span class="label">[44]</span></a> <i>De Roeping der Kunst</i>, p. 399.</p></div>
<div class="footnote"><p><a id="Footnote_45_45"></a><a class="pginternal" href="4998225955431426220_18203-h-1.htm.html#FNanchor_45_45"><span class="label">[45]</span></a> Vgl. Jan Celliers: <i>Die Roman. Die Huisgenoot</i>, Aug.
1919.</p></div>
<div class="footnote"><p><a id="Footnote_46_46"></a><a class="pginternal" href="4998225955431426220_18203-h-1.htm.html#FNanchor_46_46"><span class="label">[46]</span></a> t.a.p.</p></div>
<div class="footnote"><p><a id="Footnote_47_47"></a><a class="pginternal" href="4998225955431426220_18203-h-1.htm.html#FNanchor_47_47"><span class="label">[47]</span></a> Die skrywer is J.W. van Kaapstad.</p></div>
<div class="footnote"><p><a id="Footnote_48_48"></a><a class="pginternal" href="4998225955431426220_18203-h-1.htm.html#FNanchor_48_48"><span class="label">[48]</span></a> Stoddard: <i>The Evolution of the English Novel</i>, Chapter
I.</p></div>
<div class="footnote"><p><a id="Footnote_49_49"></a><a class="pginternal" href="4998225955431426220_18203-h-1.htm.html#FNanchor_49_49"><span class="label">[49]</span></a> Voorwoord.</p></div>
<div class="footnote"><p><a id="Footnote_50_50"></a><a class="pginternal" href="4998225955431426220_18203-h-1.htm.html#FNanchor_50_50"><span class="label">[50]</span></a> Jan Celliers in <i>Die Volkstem</i>, 19 Junie 1907.</p></div>
<div class="footnote"><p><a id="Footnote_51_51"></a><a class="pginternal" href="4998225955431426220_18203-h-1.htm.html#FNanchor_51_51"><span class="label">[51]</span></a> Voorrede 2de druk.</p></div>
<div class="footnote"><p><a id="Footnote_52_52"></a><a class="pginternal" href="4998225955431426220_18203-h-1.htm.html#FNanchor_52_52"><span class="label">[52]</span></a> Voorrede: <i>Sy Pa se Skuld</i>.</p></div>
<div class="footnote"><p><a id="Footnote_53_53"></a><a class="pginternal" href="4998225955431426220_18203-h-1.htm.html#FNanchor_53_53"><span class="label">[53]</span></a> Vgl. b.v. sy Persoonlike appresiasie van <i>Joh. van Wyk, De
Volkstem</i>, 18 Aug. 1906.</p></div>
<div class="footnote"><p><a id="Footnote_54_54"></a><a class="pginternal" href="4998225955431426220_18203-h-1.htm.html#FNanchor_54_54"><span class="label">[54]</span></a> <i>Verz. Opstellen</i> II, p. 149</p></div>
</div>
<hr style="width: 65%;"/><p><span class="x-ebookmaker-pageno" id="pgepubid00045" title="[Pg 29]"><a id="Page_29" title="[Pg 29]"></a></span></p>
<h2 id="pgepubid00046"><a id="HOOFSTUK_II"></a>HOOFSTUK II.</h2>
<h3 id="pgepubid00047">Polemiese Prosa.</h3>
<p>"Ik houd van woorden, die op mij neêrbonken als vallende balken, van
woorden, die mij voorbijsissen als kogels", sê Lodewijk van Deyssel.
Sulke woorde van "roode gramschap" en "gele spotternij" sal in die
volgende oorsig telkens aangehaal word met die doel om daarop te wys,
dat enkele van ons strydskrifte oor die taalkwessie, nie alleen van
histories, maar ook van letterkundig belang is. Hier word dus geen
gedetailleerde geskiedenis van die taalstryd gegee nie—dit het Dr. E.C.
Pienaar in sy dissertasie gedoen<a id="FNanchor_55_55"></a><a class="fnanchor pginternal" href="4998225955431426220_18203-h-2.htm.html#Footnote_55_55">[55]</a>.</p>
<p>Met die oprigting van die tydskrif, <i>De Goede Hoop</i>, in Julie 1903 onder
redaksie van Adv. J.H.H. de Waal, 'n algemeen erkende voorstander van
Afrikaans, wat al sedert 1897 bydraes in dié taal gelewer het in <i>Ons
Land</i><a id="FNanchor_56_56"></a><a class="fnanchor pginternal" href="4998225955431426220_18203-h-2.htm.html#Footnote_56_56">[56]</a> kry die Twede Beweging vaste vorm. As eindpunt van die
taalstryd kan beskou word 7 November 1919, die dag waarop die Kaapse
Sinode Afrikaans as offisiële kerktaal naas Nederlands erken het. Wat
Ds. N.J. Brümmer in 1909 gesê het geld ook tans nog: "Dit is wel waar,
dat so nou en dan nog een of ander Rip van Winkel uit syn slaap
opflikker en teen Afrikaans uitvaar, maar dit is maar die stuiptrekkinge
van 'n slang wat swaar vervel."<a id="FNanchor_57_57"></a><a class="fnanchor pginternal" href="4998225955431426220_18203-h-2.htm.html#Footnote_57_57">[57]</a></p>
<p>In die sestienjarige stryd het daar 'n groot aantal polemiese geskrifte
verskyn, aanvanklik in Hoog-Hollands <span class="x-ebookmaker-pageno" id="pgepubid00048" title="[Pg 30]"><a id="Page_30" title="[Pg 30]"></a></span>
weens die groot vooroordeel teen
die moedertaal, maar later meestal in Afrikaans. Reeds in die twede
nommer van <i>De Goede Hoop</i><a id="FNanchor_58_58"></a><a class="fnanchor pginternal" href="4998225955431426220_18203-h-2.htm.html#Footnote_58_58">[58]</a> moet De Waal "'n geachte correspondent
uit Stellenbosch", wat gekla het oor "te veel Afrikaansch" daaraan
herinner, "dat Kaapsch-Hollandsch bij velen bijval vindt en hoe langer
hoe meer als zelfstandige taal erkend wordt." By sulke kalme
teregwysings het dit natuurlik nie gebly nie en De Waal het later onder
die skuilnaam <i>Jan van Rosenburg</i> die teenstanders meer as een kopskoot
gegee.</p>
<p>Twee jaar later, op 19 April 1905 begint die stryd ook in Transvaal,
wanneer Gustav Preller sy reeks artiekels <i>Laat 't Ons Toch Ernst Wezen</i>
in <i>De Volkstem</i> publiseer. Dit is 'n kloek, goedgedokumenteerde
manifes, wat met onverbiddelike logika al die argumente van die
teenstanders ontsenu en as gevolg gehad 't die stigting van <i>Die
Afrikaanse Taalgenootskap</i>, op 13 Desember 1905. In Julie 1905 word
Preller se artiekels met weglating van die eerste gedeelte en voorsien
van 'n nuwe inleiding in brosjure-vorm uitgegee, met die ondertietel:
<i>Gedachten over de aanvaarding ener Afrikaanse Schrijftaal</i>.<a id="FNanchor_59_59"></a><a class="fnanchor pginternal" href="4998225955431426220_18203-h-2.htm.html#Footnote_59_59">[59]</a>
Afgesien van die historiese betekenis van Preller se brosjure verdien
dit, ofskoon nog in Nederlands opgestel, ook uit letterkundig oogpunt 'n
ereplaas onder die polemiese literatuur van die Twede Beweging. Met 'n
forse stem verkondig hy die waarhede, wat vandag so vanself sprekend
lyk, maar sestien jaar nodig had om algemeen ingang te vind.</p>
<p>In die polemiek van dié jare klink daar uit meer as een artiekel 'n
warme oortuigingsdrang op. Met die <span class="x-ebookmaker-pageno" id="pgepubid00049" title="[Pg 31]"><a id="Page_31" title="[Pg 31]"></a></span>
stryd vir die vereenvoudigde
spelling (1904) het dit krioel van spellingdeskundiges en nou was weer
iedereen filoloog! "In ons vaderland kan het gebeuren dat uw schoenmaker
meer theologiseert dan uw zoon, die student is in de theologie," sê
Allard Pierson in <i>Intimis</i>. Lees mens filologie in plaas van teologie,
dan was dit presies ons toestand. Onder al die dilettante-wysheid en
verwarde taalbegrippe kom egter ook telkens brokstukke van
entoesiastiese welsprekendheid voor, waaruit blyk dat heel die volk in
roering was. Naas die lekeredenasies staan dan die kalm-wetenskaplike
betoë en ernstige pleidooie van die leiers, wat so stadig aan met hul
mokerslae alle opposiesie vergruisel het.</p>
<p>Van die begin af was daar al sekerheid van die uiteindelike oorwinning.
"'n Mens kan net sowel perbeer om die see met 'n besem te keer as die
Afrikaanse taal met sulke klein dingetjies", sê Preller op 9 Augustus
1905 in <i>De Volkstem</i>. Met groot erns pleit Jan Celliers twee jaar later
vir 'n eie letterkunde: "Maar dit is tog voor elke Afrikaner duidelik
dat slegs 'n eige letterkunde, uit Afrikaanse grond opgeskote,
deurtrokke van die Afrikaanse gees en v'r Afrikaners verstaanbaar, deur
en deur in taal en inhoud, dat so 'n letterkunde alleen bereken is om
hier werkelik doel te tref. Wie wil ons help om so 'n letterkunde voor
ons mense op te bouw? Ons het 'n volk om te behou, ons het 'n nasie om
op te voed; ons kannie wag nie!"<a id="FNanchor_60_60"></a><a class="fnanchor pginternal" href="4998225955431426220_18203-h-2.htm.html#Footnote_60_60">[60]</a></p>
<p>En in die volgende jaar roep Dr. D.F. Malan: <i>"Dit is ons Ernst!"</i> "G'n
taalgeleerde kan 'n werkelik lewende taal maak nie, ewemin als 'n
skeikundige op syn laboratorium di lewe kan skep. Di taalgeleerde kan di
taal alleen vind en analiseer. Iedere lewende, kragtige taal word gebore
op di bodem van di volkshart en di volksgeskiedenis en leef alleen in di
volksmond. G'n volk kies ooit syn spreektaal of, voor lange tyd selfs
syn skryftaal nie, op raad van eksperte. Volke en tale word saam gebore
en sterf saam."<a id="FNanchor_61_61"></a><a class="fnanchor pginternal" href="4998225955431426220_18203-h-2.htm.html#Footnote_61_61">[61]</a> Op helder wyse set hy uiteen, dat Nederlands nooit
ons volkstaal kan <span class="x-ebookmaker-pageno" id="pgepubid00050" title="[Pg 32]"><a id="Page_32" title="[Pg 32]"></a></span>
word nie, dat Afrikaans onuitroeibaar is. "Di
Afrikaanse Taalbeweging is niks minder nie dan 'n ontwaking by ons volk
tot 'n gevoel van eiewaarde en tot di roeping om 'n waardiger plaas in
te neem in di wereldbeskawing."<a id="FNanchor_62_62"></a><a class="fnanchor pginternal" href="4998225955431426220_18203-h-2.htm.html#Footnote_62_62">[62]</a></p>
<p>Hoe die "gevoel van eiewaarde" al sterker word, blyk uit die brosjure
<i>Die Afrikaanse Nasie</i> (1908) waarin Prof. N.J. Brümmer 'n uiteensetting
gee van wat hy as 'n nasie beskou. Hy konstateer, dat tot nog toe alleen
die Hollandse Afrikaners met die benaming kan aangedui word "omdat hulle
'n eie en aparte volkssiel besit en hulle daarvan skerp bewus geword
het". Hy ontken alle "nasionale eenheid" tussen Nederland en Hollands
Suid-Afrika. "Om die eerlike waarheid te sê, is daar meer soortgelykheid
in wereldbeskouing, gees en strewe tussen die Afrikaner en die Skot, dan
tussen die Afrikaner en die Hollander....<a id="FNanchor_63_63"></a><a class="fnanchor pginternal" href="4998225955431426220_18203-h-2.htm.html#Footnote_63_63">[63]</a>. Wat die Hollandse
letterkunde betref, die veelbesproke kultuurskat—die bestaan nog vir
enkele spesialiste onder ons volk, en sekere uittreksels daarvan bestaan
ook soms vir studente, solank as hulle vir 'n eksame of prys werk. Ons
volk as volk dra van Hooft, Vondel, Cats of Bilderdijk net so min kennis
as van die man in die maan. Van Couperus, Van Eeden, Perk en Kloos wil
ek nie eers praat nie. Of hierin ooit verbetering kan kom, betwyfel ek
sterk. Die Hollandse skrywers skryf nie vir ons nie, en al sou hulle ook
vir ons skrywe, dan raak hulle tog ons volkssiel nooit." Dit is
verstaanbaar, dat sulke opmerkings in die hitte van die taalstryd gemaak
is, maar Brümmer gaan in sy militante ywer tog té ver, al sit daar
natuurlik 'n kern van waarheid in die bewerings. Die werk van sulke
geestelike aristokrate soos Hooft en Vondel kan nooit deur die <i>hele</i>
nasie gewaardeer word nie. Sonder ons Cats uit, dan sou dieselfde
bewering met die grootste stelligheid van die Nederlandse volk self kon
gemaak word. Carel Scharten sê b.v.: "Het leelijke, het onwegwerkbare
feit <span class="x-ebookmaker-pageno" id="pgepubid00051" title="[Pg 33]"><a id="Page_33" title="[Pg 33]"></a></span>
is juist, dat Vondel vergeten worden kon, en ongelezen blijft en
ongelezen blijven zal.... Er zijn altijd de dichters voor weinigen naast
die voor heel een volk geweest."<a id="FNanchor_64_64"></a><a class="fnanchor pginternal" href="4998225955431426220_18203-h-2.htm.html#Footnote_64_64">[64]</a> En in ander lande gaan dit net so.
Edward Garnett sê b.v. van Engeland: "Ons toneel is het grofste in
Europa en onze verwaarlozing van het drama van Shakespeare is werkelik
een schandaal."<a id="FNanchor_65_65"></a><a class="fnanchor pginternal" href="4998225955431426220_18203-h-2.htm.html#Footnote_65_65">[65]</a></p>
<p>Clément Vautel het nog onlangs in verband met die Molière-herdenking
opgemerk, dat die Franse dié kunstenaar alleen met die lippe eer. "Ieder
doet alsof hij Molière op zijn duimpje kent. Maar, in gemoede, is al dat
fraais, en is al die wierook nu wel echt? Is die geestdrift die op een
vastgesteld uur losbarst, niet veeleer zelf ook komedie?"<a id="FNanchor_66_66"></a><a class="fnanchor pginternal" href="4998225955431426220_18203-h-2.htm.html#Footnote_66_66">[66]</a></p>
<p>Met 'n pleidooi vir 'n Afrikaanse letterkunde sluit Brümmer sy betoog.
"Ons het lang genoeg ons sielkos in blikkies ingevoer en die ingelegde
en ingevoerde kos vergewe 'n mens dikwels." Maar die manier waarop hy
hom die ontstaan van 'n letterkunde voorstel, getuig van weinig insig.
"As elkeen van nou af aan begin om vir sy boek stof bymekaar te maak,
dan sal dit wel nie te lang duur nie of ons het 'n eie letterkunde"! Dis
maar gelukkig dat al die Stellenbosse studente nie die raad opgevolg het
nie!</p>
<p>Saam met die Unie gebore, staan <i>Die Brandwag</i> vanaf 1910 trou op die
uitkyk en telkens as artiekel 137 van die grondwet veronagsaam word, het
sy waarskuwingsienjaal weerklink. "Die Afrikaner moet beleefd wees en
ware beskawing voorstaan, in woord en voorbeeld, maar nie tot so 'n mate
dat hy syn eige taal verwerp, nie tot so 'n mate dat hy aan Filistijne
die wapens in hande gee waardeur juis die hogere beskawing en
verdraagsaamheid vernietig sal word, deurdat die Afrikaner-aard met die
Afrikaner-taal vernietig word." (<i>Die Brandwag</i>, 1 April 1911.) Van
maand tot maand het die redakteur, Dr. W.M.R. Malherbe die stryd vir
Afrikaans voortgeset en 'n hele reeks warm pleidooie <span class="x-ebookmaker-pageno" id="pgepubid00052" title="[Pg 34]"><a id="Page_34" title="[Pg 34]"></a></span>
is daar te vinde
in die redaksionele kolomme, veral van die eerste jare.<a id="FNanchor_67_67"></a><a class="fnanchor pginternal" href="4998225955431426220_18203-h-2.htm.html#Footnote_67_67">[67]</a></p>
<p>In 1911 verskyn Leipoldt se digbundel <i>Oom Gert Vertel</i>, voorafgegaan
van 'n weldeurdagte, besadigde pleidooi van J.J. Smith, tans professor
in Afrikaans aan die Stellenbosse Uniwersiteit. "Die werk van die
Afrikaanse Beweging is.... 'n oortuigingswerk; en 'n oortuigingswerk
moet dit altoos bly. 'n Vyand kan jy beveg, en desnoods dwing, maar 'n
vrind en 'n bloedverwant, met dieselfde belange en dieselfde ideale as
jyself, moet jy oortuig—as jy ten minste nie jou eie ondergang wil
bewerkstellig nie."<a id="FNanchor_68_68"></a><a class="fnanchor pginternal" href="4998225955431426220_18203-h-2.htm.html#Footnote_68_68">[68]</a> Die oortuigingswerk doen Smith op meesterlike
wyse. Hier is 'n geskoolde filoloog aan die woord, wat met kennis van
sake praat. "Ek grond my mening op die geskiedenis van die wording van
ander tale en op die herlewing in ons volk."<a id="FNanchor_69_69"></a><a class="fnanchor pginternal" href="4998225955431426220_18203-h-2.htm.html#Footnote_69_69">[69]</a> En met onverbiddelike
logika bewys hy, dat die argumente van die teenstanders "alles maar slim
praatjies" is!</p>
<p>Ook <i>Die Geloofsbelydenis van 'n Nasionalis</i> deur Dr. T.B. Muller is 'n
pragstuk van logiese redenering. Hy skets die ontstaan van ons nasionale
bewussyn. "Die puinhope van die twee republieke het die vrugbare bodem
geword, waarin die nuwe Afrikaanse Nasie wortel, van die Kaap tot in
Kongoland, en van Duits Suid Wes tot Brits Oos Afrika." Hier word die
vaste stem gehoor van een wat na 'n goedomlynde doel streef. "In plaas
van na-praat, wil ons nou saampraat en met ander nasies meewerk in die
algemene taak van die mensheid." En op oortuigende wyse bepleit hy die
middele om die doel te bereik, terwyl alle jeugdige voortvarendheid
getemper word deur die besadigde erns van een wat sy verantwoordelikheid
as leier voel. "Die karaktervorming van 'n nasie moet plaasvind deur 'n
langsame groeiproses; deur voort te gaan op die weg reeds ingeslaan; al
wat goed is, te ontwikkel en al wat nadelig is weg te kap.... Die
<span class="x-ebookmaker-pageno" id="pgepubid00053" title="[Pg 35]"><a id="Page_35" title="[Pg 35]"></a></span>
gevaar van die oormoedigheid van 'n jong nasionale entoesiasme is ek my
wel bewus van; maar ek weet ook, dat sonder entoesiasme niks groots op
aarde tot stand kan kom nie...." 'n Warm entoesiasme klink dan ook
heerlik op in sy hele betoog en met gloedvolle oortuiging leg hy sy
"geloofsbelydenis" af: "Ek self sou my erfenis as lid van die Afrikaanse
nasie vir geen ander burgerreg in die wereld wil verruil nie. Die grote
nasies van Europa is wel oud en sterk en ervaringsryk, ... maar hul dra
ook reeds die spore van hul ouderdom, en rypheid begin al op meer dan
een plek in afgeleefdheid oor te slaan.... By ons is dit so anders. As
'n jong nasie sien ons amper ons hele loopbaan te gemoet. 'n Jong volk
leef vorentoe. Sy leuse is die hoop; geduld en moed sy wagwoorde; 'n
jeugdige entoesiasme sy dryfveer; en sy ywer is nog ongekoel deur die
ontnugterings van mislukking. Vir my altans is dit veel heerliker my
druppeltjie te probeer bydra by die self-bewuswording en karaktervorming
van 'n jong nasie dan om te help dokter aan; die kroniese kwale van 'n
oue ... Misluk ons pogings en moet ons ondergaan, neergedruk deur 'n
vrag van onoorkomelike moeilikhede, dan is dit in elk geval beter om te
sterf as eerlike stryders op die slagveld, dan om te versink in 'n
bedwelmende luilekker eentonigheid van niksdoen.... Laat Jong
Suid-Afrika sy nasionale geloofsbelydenis onderteken, nie met sy naam,
maar met sy lewe en dan het ons niks te vrees vir die toekoms nie!"
Hoeveel erns daar in die woorde lê, blyk uit die feit, dat Muller in
1905 'n Rhodesbeurs van £ 300 per jaar om in Oxford te studeer van die
hand gewys 't, omdat hy "eenvoudig nie geld kon aanneem nie van 'n man
wie se politiek hy verfoei en wie hy beskou as die aartsknoeier teen die
vryhede van die Afrikaner-volk."<a id="FNanchor_70_70"></a><a class="fnanchor pginternal" href="4998225955431426220_18203-h-2.htm.html#Footnote_70_70">[70]</a> In 1918 is hy aan die griep oorlede
in die ouderdom van 34 jaar. Om die warm idealisme, gesonde argumente en
forse styl is Muller se brosjure een van die beste stukke van ons
polemiese prosa.</p>
<p>Namate die Afrikaanse Beweging sterker word, neem <span class="x-ebookmaker-pageno" id="pgepubid00054" title="[Pg 36]"><a id="Page_36" title="[Pg 36]"></a></span>
die stryd ook in
felheid toe. In Julie 1914 word die maandblad <i>Ons Moedertaal</i> opgerig
as orgaan van die A.T.V., onder redaksie van J.J. Smith, T.B. Muller en
G.C. Tomlinson. Spoedig moes die teenstanders uitvind, dat die blad
"geen heuningtou" was nie, "waarop allerhande soorte goggas hulle kan
kom vergas.... <i>Ons Moedertaal</i> is veeleer 'n eselskakebeen soos die wat
Simson met sulke dodelike gevolg op die Filistynse vyande van syn volk
gebruik het ..." (15 Okt. 1914). Die offisiële erkenning van Afrikaans
deur drie Provinsiale Rade het die redaksie oormoedig gemaak. "Nou
behoef die Afrikaanse Taalbeweging nie langer te stry nie als
Ismaeliete, teen wie alle man se hand gekeer is; hul veg nou met die
steun van die landswette agter hul rug" (15 Julie 1914). En op
kwaai-sarkastiese wyse het hul geveg! Veral in die kolom <i>Taalnuws en
Opmerkings</i> word nydige klappe uitgedeel. Die beste Nederlands van
Afrikaners noem hul nie meer "amper-Nederlands" nie, maar
"stertjie-Afrikaans", en as <i>Ons Land</i> per ongeluk "<i>het</i> universiteit"
skryf, dan sê <i>Ons Moedertaal</i>: "Werkelik dis treurig dat daar in ons
verligte dae nog soveel deurgekapte erdwurms is wat doelloos in twee
rigtings tegelyk spartel." (15 Okt. 1914). Maar later word die redaksie
moeg om die "gebasel" van teenstanders te "verpletter", omdat hul "ander
werk het als om slapers en dromers te probeer wakker maak." (1 Nov.
1915.)</p>
<p>Die "ander werk" was dan ook van meer ernstige aard. B.B. Keet pleit op
oortuigende wyse vir 'n Afrikaanse Bybel. "Daar is ontsaglik veel
onderskeid tussen 'n taal waarmee ek my kan behelp en 'n taal wat ek
liefhet; en al was daar g'n ander rede nie, sou ek hierdie rede afdoende
beskou om te streef naar die doel wat ek my voorstel." (15 Sept. 1914.)
Fagan en Tomlinson se belletristiese bydraes word onder 'n ander
hoofstuk bespreek.<a id="FNanchor_71_71"></a><a class="fnanchor pginternal" href="4998225955431426220_18203-h-2.htm.html#Footnote_71_71">[71]</a> Smith set sy werk voort in <i>Die Huisgenoot</i>,
waarin <i>Ons Moedertaal</i> in 1916 opgaan.</p>
<p>Tot die polemiese prosa moet ook gereken word <span class="x-ebookmaker-pageno" id="pgepubid00055" title="[Pg 37]"><a id="Page_37" title="[Pg 37]"></a></span>
G.S. Preller se twee
<i>Taal-Tiepes</i>, Die Engelse Afrikaner en 'n Predikant (<i>Die Brandwag</i>, 15
Feb. en 15 Maart 1914.) Jiems, 'n Engelse Afrikaner, wat saam met die
Boere veg, raak aan stry met sy maats oor Afrikaans, wat volgens hom "te
arm (is) om te bestaan".</p>
<p>"Wat is 'n <i>"stoep"</i> op Engels, Jiems?" wou een van die seuns weet ...
Dit was ráak. Almal is tjoepstil.—"En wat bedui julle vir <i>koppie,
spruit, veld, kommando</i> ...?"</p>
<p>Nou was 't Koen se kans om in te vryf: "Dáar het jul dit," sê hy, "die
skatryke mooie Engelse taal leen selfs woorde uit ons armoedige
Afrikaans." So raak Jiems getroef deur die Boereseuns, wat selfs vir die
lastige sportterme raad weet!</p>
<p>Ook sy eerwaarde, wat al die populêre argumente teen Afrikaans aanvoer,
kry goed op sy baadjie. Hy wil: "Gij zult de dorschende os niet
muilbanden" vertaal met "Jy moet die os wat koring trap die bek nie
toebind nie". Maar sy optimistiese teenstander weet vir alles raad:
<span class="g">"Vir ons is Afrikaans die taal van die Toekoms in ons wêrelddeel, ons
glo daarin, ons werk en leef daarvoor."</span></p>
<p>"Ons skryf tien jaar na bowestaande gedagtewisseling. En, kyk,—'n mens
moet jou oë vryf om séker te maak dat 't regtig só is! Maar dit is so!
Sy hoogmogende is 't nou so waarlik "'n lus geworde om gade te slaan hoe
daar gewoel word in Afrikaans, en om die eerste vrugte daarvan te
proef!" En selfs in minder dan tien jaar, selfs in <i>vyf</i> jaar is die
wonder geskied!</p>
<p>Dit hoef ons dan ook nie te verwonder nie, dat 'n warm kampvegter vir
Afrikaans, C.J. Langenhoven, wat nog in 1911 die oorsetting van die
psalme in Afrikaans as heiligskennis beskou 't, in 1922 self een van die
eerstes is om die hand aan die ploeg te slaan! In <i>Ons Land</i> van 12
September 1911 skryf Langenhoven: "Als die Hollandse Kerk my sou vraag
om die Bybel, die psalm- en gesangboek en die formuliere, wat aan my
hart geheiligd is deur my vroegste herinneringe in Afrikaans o'er te
set, dan sou ik dit ten enemaal weier, al had ik die bekwaamheid
daarvoor; en ik sou die voorstel (hoe onlogies ook) beskouw als
heiligskennend. Dit sou vir my smaak 'n parodie wees."</p>
<p><span class="x-ebookmaker-pageno" id="pgepubid00056" title="[Pg 38]"><a id="Page_38" title="[Pg 38]"></a></span>
Een van die laaste, maar ook een van die welsprekendste pleidooie vir
Afrikaans het Langenhoven gelewer op die vyfde jaarvergadering van die
Akademie in Julie 1914.<a id="FNanchor_72_72"></a><a class="fnanchor pginternal" href="4998225955431426220_18203-h-2.htm.html#Footnote_72_72">[72]</a> Hierin tril die stem van 'n fel-bewoë gemoed
so innig, dat dit meer geword 't dan 'n episode in 'n verbygaande stryd,
en op sigself beskou, kunswaarde het. Dit is die skone kristallisasie
van gevoelens en gedagtes, wat jare lank in die hart van die volk geleef
het, maar nog nie hul definitiewe uitdrukking gehad het nie. En al die
"dorstige vulletjies", wat jare lank gesukkel en geploeter het langs
hopeloos versperde ompaaie om by die dam te kom, weet maar al te goed
hoe raak en hoe juis Langenhoven die vermoeienisse en vernederinge van
die pynigende dwaaltog geskilder het! "Ik denk terug met bitterheid aan
die verdere verlore lewensjare wat dit my gekos het, nadat ik skool en
kollege verlaat, om vir myself te doen wat my leeraars vir my moes
gedaan het: om dieselfde intellektuele skool-kultuur deur lange en
pynlike self-oefening om te set en tot my siels-besitting te maak" (p.
427).</p>
<p>Dit is veral op die gevoelskant, die psigologiese kant van die saak wat
Langenhoven nadruk lê. "Ik wil namelik sukkel om 'n skerpe lyn te trek
tussen die gebruik van 'n taal als 'n verstands-medium, en sy gebruik
als 'n gevoels-medium; en in albei gevalle nie alleen als 'n middel tot
uitwendige openbaring nie, maar als 'n middel tot inwendige bewustsyn"
(p. 428).... "Dit mag vir elke Afrikaner ewe verstaanbaar wees om te
lees: "Die huis se muur is stukkend", of om te lees: "De muur van het
huis is stuk". Eersgenoemde uitdrukking roep 'n beeld van 'n puinval
voor sy gees. Laasgenoemde doet dit ook op 'n manier. Maar in die eerste
geval is beeld en uitdrukking deur onheuglike lewensgewoonte
onafskeidelik vasgeheg aan mekaar. Laasgenoemde uitdrukking val nie met
dieselfde spontane voegsaamheid in die gedagte-wereld, waar die beeld
uit die elemente van vroegere ervaringe deur die geheuge opgebouw word
nie" (p. 440).</p>
<p>Met 'n fris oorspronklikheid word al die ou argumente <span class="x-ebookmaker-pageno" id="pgepubid00057" title="[Pg 39]"><a id="Page_39" title="[Pg 39]"></a></span>
teen Afrikaans
weggebesem. Bitter is die aanklag teen die Hoog-Hollandse literatuur van
Suid-Afrika; daarin "mankeer die goddelike vuur—die element wat
onbepaalbaar is, wat jy nie kan voorskryf nie soos jy nie van elke
wa-skilder en klip-kapper met paster- en duimstok-voorskrifte kan 'n
Murillo of 'n Michael Angelo maak nie" (p. 445). En die gevolg is: "'n
land sonder skrywers en sonder lesers; 'n beskaafde nasie sonder eie
literatuur. Die inspirasie ontbreek.... Ontbreek! ontbreek!! ontbreek!!!
in ons heerlike Suid-Afrika, waar elke berg en elke vlakte skreeuw om
digters, waar elke tafereel uit ons roemryke geskiedenis skreeuw om
skrywers" (p. 447). Maar met voldoening word gewys op die ontluikende
letterkunde in die moedertaal. "Ons wat so lank kwynend gesuig het aan
die artifisiële gomelastiek tepels van die ingevoerde botteltjies dooie
kondens-melk, begin nou aan ons eie moederbors gevoed en verpleeg te
word" (p. 449).</p>
<p>Treffend is ook die aanklag teen die skoolsisteem. "Die Afrikaanse kind
(word) deur les en boek, voorskrif en voorbeeld ingeprent en wysgemaak
dat die taal van sy huis nie 'n taal van kultuur en beskawing is nie"
(p. 460).</p>
<p>Deur die hele betoog klink "die smeekstem van 'n Afrikaner met
mede-Afrikaners om te erken wat syne en hulle s'n is, wat dit tog maar
altyd sal bly, wat nie van die gehalte is om ons voor te skaam nie" (p.
461). En by die laaste gedagte tril die stem van gloeiende
verontwaardiging: "Te skaam nie, menere! Skande op daardie skaamte! dis
onse kostelikste roem, onse hoogste besitting: die één enigste
witmans-taal wat in Suid-Afrika gemaak is en nie oor die seewater klaar
gekom het nie, wat die spore van die lief en leed draag van alles wat
ons en onse vadere hier deurleef en deurworstel en deur triumfeer het;
die één band wat ons als nasie aan mekaar heg; die uitgedrukte siel van
ons volk" (p. 461).</p>
<p>In 1919 toe die Kaapse Sinode oor die erkenning van Afrikaans moes
besluit, kom Langenhoven nog 'n keer met 'n vlammende aanklag: "Komt
aan, gij de Villiers's en Steytlers. Gij hadt er nu honderd jaar tijd
voor—(om 'n letterkunde op te bou) gij en degenen die het voorrecht
hadden Hooghollands evengoed als <span class="x-ebookmaker-pageno" id="pgepubid00058" title="[Pg 40]"><a id="Page_40" title="[Pg 40]"></a></span>
gij, of beter, aan te leren—zoals de
priesters in de Middeleeuwen het Latijn aanleerden. En wijst ons, mijne
heren, waar gij gezaaid hebt? Waar is uwe oogst? Het volk van
Zuid-Afrika hongert te midden van de overvloed zijner mededingers. Ziet,
zoals van gemelde priesters, is uw akker dor en onvruchtbaar gebleven.
Ge hebt ons kultuurhuis voor ons woest gelaten: gij en uwsgelijken, de
bevoorrechten onder een onbevoorrecht volk wier plicht het was geweest
in onze bittere behoefte te voorzien. Ge kunt me geen enkel boek
noemen—ook niet tot één toe—dat, door een Afrikaner in 't Hooghollands
geschreven in al de tijd toen men, volgens u terecht, het Hooghollands
onderwees en schreef en predikte, vandaag als een volksbezitting in de
letterkunde leeft. En deze dorre landen van u voorbijgaande zijn <i>wij</i>
begonnen—een korte halve generatie geleden—met onze gemene
kombuistaal. En de werken onzer schrijvers in het Afrikaans hebben ons
nu reeds een eigen letterkunde bezorgd, zodat de Afrikaner ook in de
kultuurwereld zijn hoofd niet meer met schaamte hoeft te laten hangen.
Denkt gij, dat is niets? Dat wij gearbeid hebben waar degenen die ons nu
tegenstaan niets deden?... Komt het u als een kleinigheid voor dat ook
deze nieuwe tempelbouw belemmerd zal worden door de Rehums en de
Simsais?" So skryf Langenhoven in sy brosjure <i>De Heilige Ennen van
Rehum en Simsai</i>, wat onder die lede van die Sinode versprei is. Hoe
mooi word daarin die deftige toon met sy bybelse wendinge vir die
hoogeerwaarde here getref! Dit was sy antwoord op die brosjure <i>Onze
Afrikaans-Hollandse Spreektaal</i>, van Melius de Villiers met 'n
aanhangsel van Ds. A.I. Steytler (1919), waarteen ook J.J. Smith in <i>Die
Huisgenoot</i> op kalm-wetenskaplike wyse te velde getrek 't.<a id="FNanchor_73_73"></a><a class="fnanchor pginternal" href="4998225955431426220_18203-h-2.htm.html#Footnote_73_73">[73]</a></p>
</body></html>
