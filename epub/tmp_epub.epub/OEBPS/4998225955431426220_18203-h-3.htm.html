<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<title>
      The Project Gutenberg eBook of Die Prosa Van Die Twede Afrikaanse Beweging, by Pieter Cornelis Schoonees
    </title>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="footnotes"><h3 id="pgepubid00091">VOETNOTAS:</h3>
<div class="footnote"><p><a id="Footnote_74_74"></a><a class="pginternal" href="4998225955431426220_18203-h-2.htm.html#FNanchor_74_74"><span class="label">[74]</span></a> Werk, wat later gebundel is en ook los artiekels of
verhale van skrywers, wat in die volgende hoofstukke ter sprake kom,
word hier nie behandel nie.</p></div>
<div class="footnote"><p><a id="Footnote_75_75"></a><a class="pginternal" href="4998225955431426220_18203-h-2.htm.html#FNanchor_75_75"><span class="label">[75]</span></a> <i>Goede Hoop</i>, Julie 1903.</p></div>
<div class="footnote"><p><a id="Footnote_76_76"></a><a class="pginternal" href="4998225955431426220_18203-h-2.htm.html#FNanchor_76_76"><span class="label">[76]</span></a> In die Junie-nommer 1905 merk hy op dat sommige lesers
beswaar het teen te veel Afrikaanse stukke en gee die versekering "dat
na Juli de bijdragen in 't Kaapsch-Hollandsch een zeer gering deel van
ons maandblad zullen opnemen." Na aanleiding van Preller se brosjure
<i>Laat 't ons toch Ernst wezen</i> sê hy: "Wij willen (Preller) in alle
vriendelikheid waarschuwen niet te haastig te werk te gaan.... De
invoering van Afrikaansch als schrijftaal moet zacht en geleidelijk
geschieden" (Sept. 1905).</p></div>
<div class="footnote"><p><a id="Footnote_77_77"></a><a class="pginternal" href="4998225955431426220_18203-h-2.htm.html#FNanchor_77_77"><span class="label">[77]</span></a> Na aanleiding van die kwessie het daar 'n vinnige polemiek
ontstaan in <i>Die Burger</i>, 12, 13, 22 Aug. en 5, 14, 16 Sept. 1921. Prof
J.J. Smith het in <i>Die Huisgenoot</i>, Sept. en Okt. 1921, 'n helder
uiteensetting en samevatting van die korrespondensie gegee. Oor die
geskiedenis van die Twede Beweging is die laaste woord seker nog nie
gesê nie, maar voorlopig is m.i. Prof. Smith se konklusies heeltemal
juis.</p></div>
<div class="footnote"><p><a id="Footnote_78_78"></a><a class="pginternal" href="4998225955431426220_18203-h-2.htm.html#FNanchor_78_78"><span class="label">[78]</span></a> Vgl. die eerste no., Julie 1903.</p></div>
<div class="footnote"><p><a id="Footnote_79_79"></a><a class="pginternal" href="4998225955431426220_18203-h-2.htm.html#FNanchor_79_79"><span class="label">[79]</span></a> Die lewensskets is aan <i>Die Brandwag</i>, Des. 1918 ontleen.</p></div>
<div class="footnote"><p><a id="Footnote_80_80"></a><a class="pginternal" href="4998225955431426220_18203-h-2.htm.html#FNanchor_80_80"><span class="label">[80]</span></a> 'n Paar daarvan het eers in <i>Ons Moedertaal</i> gestaan.</p></div>
<div class="footnote"><p><a id="Footnote_81_81"></a><a class="pginternal" href="4998225955431426220_18203-h-2.htm.html#FNanchor_81_81"><span class="label">[81]</span></a> Ek kursiveer.</p></div>
<div class="footnote"><p><a id="Footnote_82_82"></a><a class="pginternal" href="4998225955431426220_18203-h-2.htm.html#FNanchor_82_82"><span class="label">[82]</span></a> In sy repliek hierop maak Preller hom van die kwessie af
met 'n paar kwinkslae oor "inspirasie-bakoond" (!) en ontydig slapende of
badende digters—grappies wat in 'n hoogstaande tydskrif seker ongepas
is. En hyself het nadruklik verklaar: "Die digkuns is geen handwerk
nie". Voorwoord, <i>Die Vlakte</i>, (1920) p. 7.</p></div>
<div class="footnote"><p><a id="Footnote_83_83"></a><a class="pginternal" href="4998225955431426220_18203-h-2.htm.html#FNanchor_83_83"><span class="label">[83]</span></a> Vir lewensskets, sien dissertasie Dr. E.C. Pienaar, p.
209.</p></div>
<div class="footnote"><p><a id="Footnote_84_84"></a><a class="pginternal" href="4998225955431426220_18203-h-2.htm.html#FNanchor_84_84"><span class="label">[84]</span></a> Vanaf Feb. 1922 voortgeset in <i>Die Huisgenoot</i>.</p></div>
<div class="footnote"><p><a id="Footnote_85_85"></a><a class="pginternal" href="4998225955431426220_18203-h-2.htm.html#FNanchor_85_85"><span class="label">[85]</span></a> Op die mooi passage het Dr. E.C. Pienaar in sy dissertasie
ook gewys, 2de druk, p. 228.</p></div>
<div class="footnote"><p><a id="Footnote_86_86"></a><a class="pginternal" href="4998225955431426220_18203-h-2.htm.html#FNanchor_86_86"><span class="label">[86]</span></a> Vgl. p. 21 vlg.</p></div>
<div class="footnote"><p><a id="Footnote_87_87"></a><a class="pginternal" href="4998225955431426220_18203-h-2.htm.html#FNanchor_87_87"><span class="label">[87]</span></a> Een daarvan is opgeneem in die <i>Leesboek</i>, p. 185.</p></div>
<div class="footnote"><p><a id="Footnote_88_88"></a><a class="pginternal" href="4998225955431426220_18203-h-2.htm.html#FNanchor_88_88"><span class="label">[88]</span></a> Kursivering van die skrywer.</p></div>
<div class="footnote"><p><a id="Footnote_89_89"></a><a class="pginternal" href="4998225955431426220_18203-h-2.htm.html#FNanchor_89_89"><span class="label">[89]</span></a> Ek kursiveer. <i>Die Brandwag</i>, Julie 1917.</p></div>
<div class="footnote"><p><a id="Footnote_90_90"></a><a class="pginternal" href="4998225955431426220_18203-h-2.htm.html#FNanchor_90_90"><span class="label">[90]</span></a> Sien Hoofstuk VII.</p></div>
<div class="footnote"><p><a id="Footnote_91_91"></a><a class="pginternal" href="4998225955431426220_18203-h-2.htm.html#FNanchor_91_91"><span class="label">[91]</span></a> Ek kursiveer. <i>Die Brandwag</i>, Julie 1917</p></div>
<div class="footnote"><p><a id="Footnote_92_92"></a><a class="pginternal" href="4998225955431426220_18203-h-2.htm.html#FNanchor_92_92"><span class="label">[92]</span></a> <i>Kultuurbeschouwende inleiding tot Vondels spelen</i>, p.
XI.</p></div>
<div class="footnote"><p><a id="Footnote_93_93"></a><a class="pginternal" href="4998225955431426220_18203-h-2.htm.html#FNanchor_93_93"><span class="label">[93]</span></a> <i>Kuns en Sedelikheid. Die Huisgenoot</i>, Jan. 1922. Ek
kursiveer. Vgl. egter <i>Reg bo Reg</i> (1922): "In onse tyd van Jonge
nasionale opbou ... is kuns wat 'n sedelike of ander strekking het, ook
te verdedig." (Voorwoord).</p></div>
<div class="footnote"><p><a id="Footnote_94_94"></a><a class="pginternal" href="4998225955431426220_18203-h-2.htm.html#FNanchor_94_94"><span class="label">[94]</span></a> Lewensskets aan <i>Die Brandwag</i>, Des. 1918 ontleen.</p></div>
<div class="footnote"><p><a id="Footnote_95_95"></a><a class="pginternal" href="4998225955431426220_18203-h-2.htm.html#FNanchor_95_95"><span class="label">[95]</span></a> Vgl. <i>Z.A. Prozabundel</i>: Hoekstra—Viljoen, p. 102.</p></div>
<div class="footnote"><p><a id="Footnote_96_96"></a><a class="pginternal" href="4998225955431426220_18203-h-2.htm.html#FNanchor_96_96"><span class="label">[96]</span></a> Op die betekenis van <i>Ons Moedertaal</i> is in Hoofstuk II al
gewys.</p></div>
<div class="footnote"><p><a id="Footnote_97_97"></a><a class="pginternal" href="4998225955431426220_18203-h-2.htm.html#FNanchor_97_97"><span class="label">[97]</span></a> Vgl. § 4.</p></div>
<div class="footnote"><p><a id="Footnote_98_98"></a><a class="pginternal" href="4998225955431426220_18203-h-2.htm.html#FNanchor_98_98"><span class="label">[98]</span></a> Vgl. die nommers van Feb. en April.</p></div>
<div class="footnote"><p><a id="Footnote_99_99"></a><a class="pginternal" href="4998225955431426220_18203-h-2.htm.html#FNanchor_99_99"><span class="label">[99]</span></a> Uit 'n artiekel: <i>Oor Letterkundige Kritiek</i>. t.a.p.</p></div>
<div class="footnote"><p><a id="Footnote_100_100"></a><a class="pginternal" href="4998225955431426220_18203-h-2.htm.html#FNanchor_100_100"><span class="label">[100]</span></a> Nadat dit afgedruk was, het twee daarvan in die
<i>Almal-se-Boeke-</i>Serie verskyn onder die tietel <i>Margriet van
Laastelust</i>, (1922).</p></div>
<div class="footnote"><p><a id="Footnote_101_101"></a><a class="pginternal" href="4998225955431426220_18203-h-2.htm.html#FNanchor_101_101"><span class="label">[101]</span></a> Gebore 1894 op Heidelberg, Tvl. Sedert 1921 as advokaat
gevestig in Windhoek.</p></div>
</div>
<hr style="width: 65%;"/><p><span class="x-ebookmaker-pageno" id="pgepubid00092" title="[Pg 62]"><a id="Page_62" title="[Pg 62]"></a></span>
</p>
<h2 id="pgepubid00093"><a id="HOOFSTUK_IV"></a>HOOFSTUK IV.</h2>
<h3 id="pgepubid00094">G.R. von Wielligh.</h3>
<h3>"Die Laaste Stem uit Die Genootskap van Regte Afrikaners".</h3>
<p>Die stamvader van die Von Wielligh-geslag was offisier in die
Oos-Indiese Kompanjie. Gideon Retief is op 1 April 1859 gebore in die
Pêrelse distrik. "Van sy sewende jaar af moes hy ploeglei, vee-oppas, op
die oesland hopies maak en meer dergelike werkies wat vir 'n plaaskind
nie ongewoon is nie."<a id="FNanchor_102_102"></a><a class="fnanchor pginternal" href="4998225955431426220_18203-h-4.htm.html#Footnote_102_102">[102]</a> Deur borgstaan het sy vader alles verloor en
so moes Gideon self sy studie bekostig. Op sy elfde jaar het hy sy vader
vergesel op 'n handelstog na Boesmanland. Toe hy by sy terugkeer op die
Pêrelse Gimnasium kom, het hy net soveel Engels as Jakob Platjie geken,
maar binne vyf jaar was hy al landmeter. Deur sy beroep het hy groot
streke van Suid-Afrika goed leer ken. Op vyf-en-twintig-jarige leeftyd
is hy benoem tot Landmeter-Generaal van Transvaal.</p>
<p>In 1903 het hom 'n ongeluk oorkom, wat byna tot volslae blindheid gelei
't. Hy het na Delagoabaai gegaan om die astronomiese instrumente van die
Transvaalse regering te haal. By dié geleentheid is op 'n karnaval kalk
in sy oë gegooi. Mediese behandeling het sy toestand sover verbeter "dat
hy nou in sy regteroog 'n kwart natuurlike gesig teruggekry het. Hy lees
met 'n sterk bril en 'n dubbelde vergrootglas—sy neus <span class="x-ebookmaker-pageno" id="pgepubid00095" title="[Pg 63]"><a id="Page_63" title="[Pg 63]"></a></span>
byna op die
papier, en dan sien hy nog maar vyf tot ses letters tegelyk."</p>
<p>"Omdat hy lange tyd op die platteland deurgebring het en 'n ystersterk
geheue besit, beskik hy oor 'n skat van tiepiese Afrikaanse uitdrukkinge
soos miskien geen ander lewende persoon op die oomblik nie."</p>
<p>Vanaf 1876 het Von Wielligh geskryf in <i>Die Patriot</i>, maar toe die blad
'n onnasionale politiek begin te verdedig, het hy hom daaraan onttrek
(1891). Later was hy weer medewerker vir <i>Ons Kleintji</i>, waarin die
eerste paar hoofstukke van <i>Jakob Platjie</i> verskyn het. Ook aan die blad
<i>Ons Taal</i> het hy bydraes gestuur.</p>
<p>In 1907 het sy eerste <i>Dierestories</i> verskyn, vier dele waarvan tussen
1917 en 1922 uitgegee is. Verder: <i>Jakob Platjie</i> (1918); <i>Eerste
Skrywers</i> (1918); <i>Boesmanstories</i> I-IV (1919-1921); <i>Staan jou Man</i>
(1920); <i>Robinson Crusoë</i> (1920), <i>Huis en Veld</i> in 1921 gepubliseer,
maar reeds in 1916 geskryf; <i>Nimrod Seeling</i> (1921); <i>Ghwennie Barnveld</i>
(1922). 'n Groot aantal stories en artiekels het in die tydskrifte
verskyn, o.a. <i>Ons Geselstaal</i> in <i>Die Huisgenoot</i> (1921-'22), terwyl
nog 'n paar werke in die pers is.</p>
<p>Von Wielligh is feitlik die enigste voorstander van die Eerste Beweging,
wat ook aktief opgetree het in die twede. In <i>Eerste Skrywers</i> (1918)
skets hy die ontstaan en werk van <i>Die Genootskap van Regte Afrikaners</i>,
en verdedig die opvattings van die genootskap teenoor verskillende
aanklagte van die Twede Beweging. Hy deel allerlei feite mee wat van
groot belang is vir die geskiedskrywer van die Patriotbeweging,
polemiseer teen die spelling en organisasie van die Twede Beweging en
gee talryke taalkundige beskouings, wat getuig van 'n uitgebreide kennis
van die volkstaal, maar wat soms minder juis is deur sy gebrek aan
wetenskaplike insig in taalverskynsele. Reeds vanaf 1877 het Von
Wielligh "alle egte en suiwere Afrikaanse woorde, uitdrukkings,
sinswendinge, ens." opgeteken, maar sy werk het in die Anglo-Boere-oorlog
in die hande van die vyand geraak.<a id="FNanchor_103_103"></a><a class="fnanchor pginternal" href="4998225955431426220_18203-h-4.htm.html#Footnote_103_103">[103]</a> Sy uitgebreide studie oor <i>Ons
Geselstaal</i> in <i>Die <span class="x-ebookmaker-pageno" id="pgepubid00096" title="[Pg 64]"><a id="Page_64" title="[Pg 64]"></a></span>
Huisgenoot</i> (1921-22) getuig van 'n onverfloude
belangstelling in die ontwikkeling en dialektiese verskynsels van die
volksspraak. Hy is 'n voorstander van purisme. Woorde soos "energie,
soliditeit, affiliasie, alternatief" noem hy <i>taalkriekies</i>, "wat ons
mense op die platteland—en ook baie dorpelinge—hoor sing, maar hulle
weet nie waar die goedjies presies sit nie."<a id="FNanchor_104_104"></a><a class="fnanchor pginternal" href="4998225955431426220_18203-h-4.htm.html#Footnote_104_104">[104]</a> Hy waarsku veral teen
die gebruik van Neerlandse uitdrukkings "deur skrywers wat in Hollands
en in Holland gestudeer het."<a id="FNanchor_105_105"></a><a class="fnanchor pginternal" href="4998225955431426220_18203-h-4.htm.html#Footnote_105_105">[105]</a> Eienaardig is dan ook die poging wat
hy doen om Hollandse en vreemde uitdrukkings "nae 's landts
gheleghenheyt" te verafrikaans. Woordevloed word "'n waterval van
woorde" (<i>Eerste Skr.</i>, p. 9); wierookvat, "wierooktessie" (p. 59); 't
onderspit delven, "die onderspit byt" (<i>Huis en Veld</i>, p. 31);
wittebroodsdagen, "soetebroodsdae" (p. 32); clairvoyance,
"heldersienery" (t.a.p., p. 177); propaganda, "voortplantingplanne"
(<i>Die Brandwag</i>, Feb. 1918).</p>
<p>Von Wielligh se oordrewe purisme hang saam met sy opvatting van kuns.
Eweas die ou Genootskap streef hy daarna om "die grote gros te bereik,
wat letterkundig honger en dors ly".<a id="FNanchor_106_106"></a><a class="fnanchor pginternal" href="4998225955431426220_18203-h-4.htm.html#Footnote_106_106">[106]</a> "Die ou Genootskap het vir
leesstof vir die minder bevoorregtes gesorg, terwyl die nuwe net vir
lektuur vir ontwikkelde persone wil sorg". Hulle stelling is "Ons mik
hoog".<a id="FNanchor_107_107"></a><a class="fnanchor pginternal" href="4998225955431426220_18203-h-4.htm.html#Footnote_107_107">[107]</a> In die voorwoord van <i>Huis en Veld</i> verklaar hy: "Nog
vashoudende aan die ywer om ons mense meer en meer te laat lees, het ons
vir ons meer deur die populêre Afrikaanse verhaaltrant laat lei, as om
ons aan praalgeskrif te bind, want ons volk hou min van geskrifte,
volgeprop met dromery, maar verlang wel om verhale met korte bewoordinge
in sy (<i>lees hul</i>) ware kleure afgeskilder te sien. So het ons die wenk
gevolg van "praat gou want ek woon ver"." Von Wielligh staan dus nog
heeltemal op die Ou <i>Patriot</i>-standpunt. Hy vergeet dat daar sedert 1875
groot dinge gebeur 't, dat die Twede Beweging die taalstryd <span class="x-ebookmaker-pageno" id="pgepubid00097" title="[Pg 65]"><a id="Page_65" title="[Pg 65]"></a></span>
gewin 't,
juis omdat die <i>intellektuele gedeelte</i> van die bevolking die voortou
geneem 't en nie tevrede was alleen met rympies en grappies nie. Vandag
mag nie iedereen meer rympies maak nie "van Generaal Smuts af tot die
veewagtertjie in die veld", en hom dan verbeel dat hy ons letterkunde
help opbou. Dit neem natuurlik die feit nie weg, dat in die periode vóór
1900 die Patriotskrywers op kulturele gebied nuttige werk gedoen 't, dat
hulle die land geskoffel het waarop ons vandag ploeg en saai. Maar vir
my is dit nog 'n ope kwessie of die taalstryd nie al vóór die
Anglo-Boere-oorlog kon gewin gewees het nie, as die leiers van die
Eerste Beweging hoër gemik 't.</p>
<p>Dit is onloënbaar dat daar tans nog 'n groot skare rustelose soekers na
skoonheid is, wat spartel om hulself te verhef bo die wanhopig reëlmatig
terugkerende besighede van die alledaagse lewe, mense wat bevrediging
soek vir dieper behoeftes dan dié van geldsak en liggaam. Hul sit
dikwels op afgeleë buiteplase, waar alle middele om die vae drang na
iets hoërs en skoners te verwesenlik heeltemal ontbreek en waar 'n
oorspronklik warme aandrif langsamerhand jammerlik verkwyn.<a id="FNanchor_108_108"></a><a class="fnanchor pginternal" href="4998225955431426220_18203-h-4.htm.html#Footnote_108_108">[108]</a> As Von
Wielligh hom geroepe voel om vir die "minder bevoorregtes" te skrywe,
dan doen hy seker nuttige werk, maar dit ontslaan hom nie van die plig
om "hoog te mik" nie, en daarby tog te sorg, dat hy nie bokant die
vuurmaakplek van sy lesers gaan nie. Daal hy af tot hulle peil, wat hy
in <i>Huis en Veld</i> en elders maar al te dikwels doen, dan leer hy hul
miskien wel hul eie taal lees, maar dan is daar geen sprake van
kulturele opheffing nie. En dit is tog sy doel, want hy verklaar sy
standpunt as volg: "Die kunstenaar lewer 'n kosbaar monument om sy volk
onder die ander volke te laat uitblink; maar die Volksskrywer saai die
sade, wat voedsel vir sy eie Volk lewer."<a id="FNanchor_109_109"></a><a class="fnanchor pginternal" href="4998225955431426220_18203-h-4.htm.html#Footnote_109_109">[109]</a></p>
<p>Von Wielligh is geen dienaar van die skoonheid nie. Sy begrip van kuns
druk hy so uit: "Kuns is skoon, <span class="x-ebookmaker-pageno" id="pgepubid00098" title="[Pg 66]"><a id="Page_66" title="[Pg 66]"></a></span>
kuns is verhewe, kuns is edel en
bo-aards; <i>maar dit neem 'n kunstenaar om kunsstukke te waardeer</i>. En
dis daarom dat die grootste gros net baie van 'n goeie "rympie" dink(,)
want dit klink in hulle ore nes die Walse van Strauss en nie nes die
Sonatas van Beethoven nie."<a id="FNanchor_110_110"></a><a class="fnanchor pginternal" href="4998225955431426220_18203-h-4.htm.html#Footnote_110_110">[110]</a> Die gekursiveerde stelling is vals.
Tussen die kunstenaar en leser moet daar natuurlik 'n seker mate van
geestelike affiniteit bestaan, voordat daar sprake kan wees van
kunsgenot. Maar terwyl die kunstenaar, gedrewe deur 'n aangebore
skeppingsdrang die diepste aard van 'n wese of ding peil en dit dan tot
skoonheid herskep, hoef die kunsgenieter alleen 'n normale mens te wees
met 'n klein bietjie aanvoelings-vermoë. Die kunstenaar dring deur tot
die kern, verwyder daarvan al wat bykomstig is en bied ons dit aan in sy
suiwerste skoonheidsessensie. Hy doen die werk, ons moet alleen die
vreugde, wat hy by sy skeppingsdaad ondervind het, kan navoel en
hervoel. Von Wielligh speel dus maar 'n eenvoudige deuntjie op die
konsertiena of "ramkie", omdat hy meen dat daar tog so weinig mense is
wat iets beters kan geniet.</p>
<p>Vir sy opvatting van die ontstaan van kuns is die volgende sitaat ook
van belang: "Daar was baie briewe en gedigte uit alle oorde van die
land.... (vir <i>Die Patriot</i>.) Baie minderwaardige stukke werd ook
geplaas om skryflus aan te wakker. Diegene wat beter kon doen, het nie
stil bly sit nie, en die wat swak was, het bygeleer. <i>Want as iemand
iets herhaaldelik aanpak, leer hy vanself om die volgende keer dit beter
te doen. En so werd die wieg vir aanstaande skrywers gereed
gemaak."</i><a id="FNanchor_111_111"></a><a class="fnanchor pginternal" href="4998225955431426220_18203-h-4.htm.html#Footnote_111_111">[111]</a> Hier staan Von Wielligh dus nog op die agtiende-eeuse
standpunt: "Kunst wordt door arbeid verkregen". Sy werk dra nog
heeltemal die stempel van die <i>Patriot-periode</i>, en die ideale, wat hy
na streef is die van 'n verbygegane geslag. Hy staan met sy gesig
agterwaarts gekeerd en is "'n laaste stem uit die Genootskap van Regte
Afrikaners".</p>
<p><span class="x-ebookmaker-pageno" id="pgepubid00099" title="[Pg 67]"><a id="Page_67" title="[Pg 67]"></a></span></p>
<h4 id="pgepubid00100">Jakob Platjie.</h4>
<p>In <i>Jakob Platjie</i> gee hy "egte karaktersketse uit die volkslewe van
Hotnots, Korannas en Boesmans".<a id="FNanchor_112_112"></a><a class="fnanchor pginternal" href="4998225955431426220_18203-h-4.htm.html#Footnote_112_112">[112]</a> Platjie woon met sy ouers, "twee
opregte peperkorreltjie Hotnots" by die Drakensteinberg. As hulle op die
end van die maand hul loon ontvang, peil hul kantien toe. Iedries en
Sina, Platjie se ouers raak in die tronk en hyself verdwaal op weg plaas
toe en loop Koos Fonk, 'n smous raak, wat hom saam neem op 'n handelstog
na Boesmanland, ens. Dan word die verhaal 'n aaneenskakeling van los
anekdotes; Hotnotsfeeste word beskryf, Koos vier sy verjaarsdag en
agtervolg Boesmans, wat sy beeste gesteel 't, terwyl saans om die
wagvuurtjie allerlei Hotnotstiepes hul stories aan die nuuskierige
Platjie vertel. Koos Fonk trek ook na Griekwaland, waar ons Kleopas
Kipie hoor preek en twee kapteins sien oorlogmaak.</p>
<p>Platjie keer na sy ouers terug, trek met hulle na Stellenbosch en kom na
hul dood op die sendingstasie Genadendal. Daar maak hy kennis met Dr.
Kleiner, wat uit Europa gekom 't vir etnologiese studie en vergesel hom
op sy togte as tolk. Platjie raak net hooggeleerd, word kristen, vertel
wolf-en-jakkalsstories aan sy kinders en sterf.</p>
<hr style="width: 45%;"/>
<p>In die voorrede verklaar Von Wielligh: "Wat die taal betref, wat ons in
die mond van die sprekers geleg het, mag ons in die rede geval worde
deur iemand wat sê dat in sommige gevalle die taal te verhewe is vir die
onbeskaafde inboorling. Dit mag so wees, maar ons het genoeg aanhalings
in hulle gewone spreekwyse gelewer om te toon van watter woorde hulle
hul bedien het om hulle gedagtes aan ander bekend te maak. Alleen het
ons gevrees om deur aanhoudend van die plattaal gebruik te maak, dat ons
die lesers sou hinder." Uit 'n kunsoogpunt bederf hierdie besluit die
hele boek, want dit beteken 'n opsetlike vervalsing van die dialoog. Dit
was Von Wielligh se plig as kunstenaar om 'n Hotnot soos 'n <span class="x-ebookmaker-pageno" id="pgepubid00101" title="[Pg 68]"><a id="Page_68" title="[Pg 68]"></a></span>
Hotnot te
laat praat en ofskoon sy standpunt verdedigbaar was in die dae van die
Eerste Beweging, toe "Patterjots" sinoniem was met plat taal en die
getroue weergawe daarvan die taalsaak sou benadeel het, kon daar geen
rede bestaan om in 1918 nog so 'n apologie te maak nie.<a id="FNanchor_113_113"></a><a class="fnanchor pginternal" href="4998225955431426220_18203-h-4.htm.html#Footnote_113_113">[113]</a> Ek gee 'n
paar staaltjies van die kunsmatig vervalste dialoog: Sina praat van
konstabels "wat net <i>daarop uit</i> is om <i>hulpelose</i> mense die tronk in te
prop" (p. 5); Iedries vertel: "Boems! Daar val 'n kanon<i>skot</i> op see in
Tafelbaai—<i>die egó bulder</i> van klofie tot klofie...." (p. 14), "So 'n
<i>toestand van sake</i> kon nie lank aanhou nie. Daar moes <i>'n toenadering
plaas vinde</i>" (p. 16); die ou toordokter sê vir Toel: "... maar jy is
my regterhand en <i>die voorwerp van my ongeveinsde vrindskap</i>", (p. 62);
ou Bleskop, 'n Koranna veewagter, vertel van die waterslang: "die water
maak agter hom sulke wit <i>kabbelings</i> en hy klowe die water <i>soos 'n
skip</i>" (p. 98); Platjie sê: "die baas het hom <i>in vrindelikheid</i> vanmôre
gestewel en gespoor" (p. 132); Samuël praat van kieries wat "begin <i>te
kletter</i>" (p. 77).</p>
<p>Gelukkig staan naas sulke papiertaal baie dialoge, wat bewys, dat Von
Wielligh die Hotnotsspraak goed beheers en hul mentaliteit deur-en-deur
ken. En dis 'n kennis wat berus op 'n intieme aanraking met die
inboorlinge. Hy het hul bespied in al hul gewoontes en gebruike. Veral
die tekening van die parmantige Tys Bokkies is goed geslaag. Die
grootste gedeelte van die Griekwapreek is ook 'n bewys, dat hy hom
heeltemal ingeleef het in die psiege van die mense wat hy uitbeeld. Hy
slaag daar uitstekend in om die naïewe taal en beeldspraak, die
primitiewe gedagtegang weer te gee. Ook van die eienaardige humor van
die inboorlinge het hy gelukkige staaltjies gegee. By die beskrywing van
sulke toneeltjies is hy op sy beste, en ofskoon daar groot foute in die
komposiesie is, bly dit tog altyd nog 'n verdienstelike werk deur die
raak tiepering van enkele figure. <i>Die sentrale fout is, dat die mense
daar is ter wille van die taal en nie die taal ter wille van die mense
nie</i>. Von Wielligh het sy taal hartstogtelik lief. Jare lank is "pittige
taal" <span class="x-ebookmaker-pageno" id="pgepubid00102" title="[Pg 69]"><a id="Page_69" title="[Pg 69]"></a></span>
sy spesialiteit gewees. Reeds in 1881 het hy die burgemeester van
Utrecht (Holland) met sy "naieve uitdrukkingen" dronkgeslaan.<a id="FNanchor_114_114"></a><a class="fnanchor pginternal" href="4998225955431426220_18203-h-4.htm.html#Footnote_114_114">[114]</a> En
nou het hy in <i>Jakob Platjie</i> probeer om sy moeisaam opgegaarde taalskat
te verwerk. Mens kry soms die indruk asof sekere anekdotes opsetlik
bedenk en ingelas is om 'n treffende uitdrukking of komieke
woordverdraaiing te kan gebruik.</p>
<p><i>Jakob Platjie</i> is 'n etnologiese museum, vol opgestopte Hotnots,
Korannas en Boesmans. Hulle is kunstig opgestel te midde van 'n
nagebootste omgewing. Daar is 'n klipspelonk met mooi tekeninge, 'n
Boesman wat staan uintjies uitgrawe met sy harde kierie, en 'n paar
ander wat wild bekruip. Verder lê daar egte Boesmanspyle, ramkies, ens.
Die ou wildvelle wat die Hotnotpondokkie bedek, is effens opsygeslaan,
sodat ons 'n goeie idee van die konstruksie kan kry. Von Wielligh loop
tussen die opgestopte poppe rond, vertel allerlei anekdotes, verklaar
hul lewenswyse en die gebruik van die primitiewe gereedskappe. En in sy
hande dra hy 'n besonder oulike Hotnotpoppie, wat hy Platjie noem en wat
hy soos 'n geoefende buikspreker allerlei vrae laat stel, as die
museumbesoekers al bietjie dooierig word van die muwwe lug. "Tata en
memme, waar lê tog die danige geboorteland van julle?" (p. 6); "Toel,
waar lê jou geboorteland?" (p. 58); "Oom Bles, waar lê daardie land van
jou?" (p. 95); "Oom Ruiter, wat moes 'n mens eintlik maak as hy skielik
in die veld teen wilde Boesmans dam?" (p. 188), ens. En dan begin Von
Wielligh, as museumdirekteur weer te vertel van die ou dae se volk,
terwyl Ruiter, Toel, Oom Bles en Tys Bokkies by ons staan met hul stywe
gesigte en beweginglose lede. Telkens verseker hy ons, dat alles werklik
waar is: "Die verhaal lyk baie romanties, maar is eg Hottentots in al sy
besonderhede." (p. 58); "Hier volg nou 'n diskoers wat ons so dikwels
onder Hotnots, Korannas en Boesmans hoor vertel." (p. 95.)<a id="FNanchor_115_115"></a><a class="fnanchor pginternal" href="4998225955431426220_18203-h-4.htm.html#Footnote_115_115">[115]</a> Soms
raak die direkteur so erg boos op sy poppe, dat hy hulle reguit
toespreek en <span class="x-ebookmaker-pageno" id="pgepubid00103" title="[Pg 70]"><a id="Page_70" title="[Pg 70]"></a></span>
dan gelyk sy beeldspraak erg veel op die van 'n Griekwa
predikant soos Kleopas Kipie "O skynheilige mensdom, wat sy medemens
oordeel. As die helder soeklig op almal gedraai word, hoeveel
blikskottels en blikborde sal van die rakke tussen die silwergoed moet
pad gee. En hoeveel sal bly staan, wat as egte sterling silwer verklaar
word!" (p. 51.) Maar as Von Wielligh regtig ernstig word, dan draai hy
sy rug op die poppe, gooi vir Platjie ook weg en trakteer sy besoekers
op 'n lang etnologiese verhandeling. (Hoofstuk X.)<a id="FNanchor_116_116"></a><a class="fnanchor pginternal" href="4998225955431426220_18203-h-4.htm.html#Footnote_116_116">[116]</a> As 'n mens ook
so oorloop van kennis is dit erg lastig om nog altyd eers iemand 'n
sopie te moet injaag voor sy tong loskom! Of om iemand van Europa te
laat oorkom soos Dr. Kleiner....</p>
<p>Ons moet dit op prys stel dat Von Wielligh sy ervarings onder die
inboorlinge te boek stel. Maar dit is erg jammer, dat hy nie ingesien
het, dat hy sy eie kuns vermoor deur kort-kort allerhande didaktiese
byvoegsels en onnatuurlike dialoog daarin te wring, in plaas van sy
uitgebeelde persone, <i>soos die lewe self is</i> deur hul eie natuurlike
geaardheid en as gevolg van die omstandighede van hul bestaan <i>vanself</i>
een of ander mening te laat bewys of suggereer. Hy is verplig om soos 'n
museumgids by sy eie werk lang toesprake te hou, waarskynlik omdat hy
gevoel het, dat die werk self nie sprékend leef nie.</p>
<p>Platjie is, soos reeds aangedui, niks anders as die pomp, wat Von
Wielligh gebruik om die water bo die aarde te kry. Ook in sy droom bly
hy nuuskierig. "Hy voel hom so kalm as 'n lam en luister met gespanne
aandag" (p. 224). As Platjie moeg word vir die pompery, dan kom Koos
Fonk help en later Dr. Kleiner. Maar die droom van Platjie is tog nog
die wonderlikste ding in die boek! Dis nie sommer vandag se Hotnot, wat
só kan droom nie! Platjie hoor 'n koningin sê: "Sien jul daardie
berge—ver en naby? Sien jul die klowe met hul trippelende en murmelende
kristal strome? Sien jul die vlaktes waarop die heide vir die
skoenlapper en die by met nektar versadig? Sien jul die hemelpurper,
waarheen wolkies van vlas deur die son met goud geverf word?" (p. 224.)
<span class="x-ebookmaker-pageno" id="pgepubid00104" title="[Pg 71]"><a id="Page_71" title="[Pg 71]"></a></span>
As Von Wielligh dan so veel belang stel in die goudmyn van Ofir—'n
onderwerp, wat ook die leier van die Patriotbeweging in 'n roman bewerk
het—laat hom dan in 'n wetenskaplike blad sy opienie lug. Maar hy hoef
ons nie te kom wysmaak, dat 'n Hotnot, al is hy ook so danig geleerd
soos Platjie, só kan droom nie. Dit is 'n psigologiese onjuistheid, so
onbeskaamd-astrant, dat dit selfs die onnoselste "minder bevoorregte"
moet opval.</p>
<h4 id="pgepubid00105">Huis en Veld.</h4>
<p>Willie Rosveld is vyf jaar op jag gewees, neem sy vader se
produktebesigheid oor en trou met Hessie Bendel. Sy vrinde is Frans le
Blanc, 'n ongetroude slagter, en Dolf Baumann, 'n rytuigverhuurder en
groenteboer. Die famielies gee 'n piekniek, vier nuwejaar en gaan saam
strand toe. Dan trek hul na die diamantvelde. Ewert, Dolf se oudste
seun, gaan saam met 'n trek na die Dorsland. Frans word intussen
voorsien van "'n altyd laggende Amalie" (p. 146), 'n weduwee met 'n
groot veeplaas in Transvaal, wat hom trou "omdat sy (hom) van sy jeug af
ken ..." en omdat hy "as slagter, so grondig met veeboerdery bekend
was" (p. 147). As die goudvelde in Transvaal ontdek word, dan trek
Willie en Dolf weer soontoe. Hulle word ryk, kuier rond, besoek
Pretoria, waar hul met Oom Paul en Genl. Joubert gesels, maar word op
hul ou dag van mekaar geskei.</p>
<hr style="width: 45%;"/>
<p><i>Huis en Veld</i> is 'n poging om die maatskaplike en ekonomiese toestande
omstreeks 1870 te skets. In plaas van <i>memoires</i> te skryf, probeer Von
Wielligh om die mense van 'n halwe eeu gelede self op die toneel te
voer, wat hom egter jammerlik misluk. Hy piets hul met 'n swepie deur al
die vier provinsies rond, sodat hy 'n kans kan kry om van die ou dae te
vertel. Dolf het gelukkig 'n seun, wat Dorsland toe kan trek, maar ons
voel nie, dat dit Ewert is wat al die ellende deurmaak nie. Dis
eenvoudig Von Wielligh, wat 'n opstelletjie skryf. Hy laat Willie trou
"nie om 'n liefdesverhaal in te voer nie, <i>maar wel om die gebruik, of
gewoonte, van daardie <span class="x-ebookmaker-pageno" id="pgepubid00106" title="[Pg 72]"><a id="Page_72" title="[Pg 72]"></a></span>
tyd aan te gee</i>" (p. 30). So gaan dit die hele
boek deur. Hy vertel, o so veel van die uiterlike omstandighede en van
die swerftogte van sy mense. Ons hoor wat die koring gekos 't, waarvan
hul brood maak, ons weet hoe hul 'n kers snuit, dat hulle "in daardie
tyd net so goed tandpyn gekry (het) as nou" (p. 22)—maar die mense self
ontmoet ons nooit. Hulle is nie eers aangeklede poppe in 'n museum van
oudhede nie, hulle is bloot <i>name</i>.</p>
<p>Met 'n klein wysiging kan ons Von Wielligh sy eie woorde toeroep: <i>"Die
huis moenie 'n preekstoel wees nie en die veld nie 'n voorlesingsaal
nie."</i> (p. 88.) Dit is juis wat hy doen. Luister maar na hierdie
ouderwetse preek: "Jare is die vasgeklinkte skakels van 'n eindlose
ketting, en snoer aan mekaar tot in ewigheid; ons persoonlikheid is maar
as druppeltjie daaraan, om spoedig te verdamp en sy plek ken hom nie
meer nie ... Dis die laaste dag van die jaar; maar nie die einde van tyd
nie—(sou die "minder bevoorregtes" dit miskien nie weet nie?
P.C.S.)—tussen die begin en einde van oneindig ewigheid is geen middel
nie. (Q.E.D.!) Net soos die grootste hemelliggaam 'n stoffie in die
oneindige ruimte is, net so is eeue 'n oogwenk in die ongebroke snoer
van tyd," (p. 48-49.)<a id="FNanchor_117_117"></a><a class="fnanchor pginternal" href="4998225955431426220_18203-h-4.htm.html#Footnote_117_117">[117]</a> Op p. 32-33 word ons in egte traktaatjiesstyl
vertel hoe iemand "diep onder die grond in 'n dronkaardsgraf" geraak
het.</p>
<p>Dat daar 'n geestelike verwantskap tussen Von Wielligh en Kleopas Kipie,
die Griekwa-predikant bestaan, bewys die volgende: "Net so onsierlik as
'n blomtuin sonder blomme, so nutteloos as 'n horlosie sonder wysters,
of so onhoubaar as 'n mosterd-pleister onder 'n hond se bors, net so sal
die samelewing op aarde sonder vrouens wees. Daarom, groot is jou mag, o
vrou, sien toe dat jy dit op die regte tyd, en op die regte wyse
gebruik. Maar nie om berge te wil versit, of te uithaler te wees in 'n
kamer waar rotte komedie speel nie ..." (p. 121).</p>
<p>Die selfde Oom Ignaas, wat beweer dat die huis geen preekstoel moet wees
nie, sit ewe getroos twee paginas vol te preek oor huweliksgeluk (p.
87-88), en sy vrou <span class="x-ebookmaker-pageno" id="pgepubid00107" title="[Pg 73]"><a id="Page_73" title="[Pg 73]"></a></span>
klop hom nog, want sy het byna drie blaaie nodig
voor sy uitgepraat is, (84-86). Op p. 79 preek Oom Ignaas weer oor
weeskinders en so sou daar nog meer voorbeelde aan te wys wees, wat net
danig "met slaapstof gespesery" is.<a id="FNanchor_118_118"></a><a class="fnanchor pginternal" href="4998225955431426220_18203-h-4.htm.html#Footnote_118_118">[118]</a></p>
<p>Die dialoog is meestal onnatuurlik. Soos 'n egte boekeheld sug Willie:
"Ag mag ek die onsterflike glimlag nog eens op moeder se lippe sien, of
die welgemeende raad van vader aanhoor!" (p. 4.) En watter Boermoeder
sou so praat: "Willie, ons is bly dat jy die veld deurreis het, <i>waar
alles deur die Natuur self geplant is</i>...." (p. 9). En Frans, die
slagter, die man wat sê: "Liefde is eiebelang en selfvermaak" (p. 148),
slaan ook 'n snaakse taaltjie uit by die Duiwels-Kantoor: "Waar is die
skilder wat die landskap op seildoek kan weergee! Waar is die digter om
die grillerige aanblik in woorde te beskrywe!" ens. (p. 157).</p>
<p>Ou Kammies, wat so dapper met die doringstomp spook is goed geteken. As
hy praat dan luister ons graag, want sy taal is nie net 'n aftreksel van
Von Wielligh s'n nie. "Maar seur,—nou?—nou kraak my ou litte van
kanniemeernie en ek kan nie eers meer daardie klip raak spuug nie" (p.
47). Een so 'n sinnetjie laat ons direk voel dat ons met 'n <i>mens</i> te
doen het. Hoe raak is ook die toneeltjie waar Kammies met die
piekniekwaens aankom: "Wel, hoe het dit gegaan, outa Kammies?" vra
Willie. "Nee, goed seurtjie. Net jammer die wiele van die wa het van
droogte begin skree," antwoord die ou wynvlieg. "En die swaarste van al
was, outa, dat die smeergoed al die tyd op die waentjie lê," las Dolf
tussen in. "Dis by my kool die waarheid, seur Dolf! Toe het ek maar soos
bobbejaan gemaak—ander pad sit kyk." (p. 41.)</p>
<p>Waarom sleep Von Wielligh kinders in sy verhaal as hy hulle net heeldag
toesnou: Moenie dit nie en moenie dat nie! nes 'n kwaai oupa wat hoofpyn
het? As die arm goedjies iets wil doen, dan moet hul altyd hoor: "Nee,
volstrek nie, die muile sal jul skop" (p. 57), "die slange sal jul byt"
(p. 44) en so word hul nog vyf keer iets <span class="x-ebookmaker-pageno" id="pgepubid00108" title="[Pg 74]"><a id="Page_74" title="[Pg 74]"></a></span>
verbied, (p. 42, 50, 56, 57
voorlaaste paragraaf, en 67.)<a id="FNanchor_119_119"></a><a class="fnanchor pginternal" href="4998225955431426220_18203-h-4.htm.html#Footnote_119_119">[119]</a></p>
<p>Wat hy in <i>Staan jou Man</i> verklaar, is maar al te waar van homself:
"... ons wat groot en oud geword het, het magtig baie vergeet wat in die
kindersiel woon." (p. 147.) Anders sou hy die twaalfjarige Ester nie so
'n ou-menstaaltjie laat praat nie: "Kom ek om, dan kom ek om.... Sit ons
stil tuis, dan is ons tog kinders van die Dood." (p. 177.) En die
wonderlike Amerikaner, wat so netjies sug nes 'n middeleeuse rederyker
(p. 201) het ook 'n snaakse begrip van 'n kinderverstand as hy vir Ester
sê: "Hulle (die eierdoppies) het wel eens die kiem van lewe gedra, maar
is nou siellose stof geword en is tans oorblyfsels van verongelukte
verwagtings, nes die graffies van kinders wat slegs tydelik aan hulle
volk geleen was." (p. 201.)</p>
<p>Eweas in <i>Jakob Platjie</i> hou Von Wielligh ook in <i>Huis en Veld</i> lang
verhandelinge oor die toestande van 'n halwe eeu gelede, wat heeltemal
los staan van die verhaal. So kry ons in hoofstuk III besonderhede oor
poswese, boerdery, kerk, skool, spoorweë en ... swawelhoutjies. Daar is
historiese uitweidings en 'n beknopte geskiedenis van die
Patriotbeweging; 'n definiesie van 'n lugspieëling (p. 109), wat sou pas
in 'n handboekie oor aardrykskunde, 'n boereraad teen koorssiekte en 'n
persoonlike appresiasie van die deugde van Engelse sout, kienapille en
"grou vomitief", ens. ens. Von Wielligh het ongetwyfeld 'n goeie kennis
van die tydperk wat hy beskrywe en sou seker 'n handboekie kan opstel
wat vir die historikus en argeoloog nuttig sal wees, as hy maar net leer
om te onderskei tussen gewigtige en onbelangrike sake en hul nie heel
deftig vertel dat "die graanboer meestal sy gesprek voer oor graan ploeg
en afoes; die wynboer belang (stel) in wingerde en wyn, en die veeboer
verdiep (is) in sy skape en beeste ..." (p. 57-58). Hy kan gerus aanneem
dat iedere normale mens dit oor vyftig jaar ook nog sal weet! Laat hom
in elk geval nie weer probeer om sy kennis soos Koos Fonk in 'n roman
rond te smous nie, want ook op letterkundige gebied is sulke
smokkelpraktyke strafbaar.</p>
<p><span class="x-ebookmaker-pageno" id="pgepubid00109" title="[Pg 75]"><a id="Page_75" title="[Pg 75]"></a></span>
</p>
<h4 id="pgepubid00110">Staan jou Man.</h4>
<p>In <i>Staan jou Man</i> word die boerelewe op die ooster-grense van die
Kaapkolonie in die tyd net voor die Groot Trek geskets. Gert Markeland,
weens sy groot lengte bekend as "Groot Fant" woon op die plaas
Kliphuiskoppie in die nabyheid van Grahamstad. Een van sy bure is Samuel
Firtree, 'n Engelse "setlaar", wat egter heeltemal Afrikaner geword het.
Jakob Raster, 'n Hollandse matroos, is Daan Wiks se skoolmeester. Groot
Fant gee op sy verjaarsdag 'n groot fees, en later word trekplanne op
Org Dapperman se plaas bespreek. Daar word 'n tier geskiet, by welke
geleentheid Raster les kry in perdry. Frankie Daai, 'n ou-jonkman maak
flikkers by Sytjie, wat skielik ryk geword het deur 'n groot erfenis,
maar word deur sy handelsvennoot Soekie Grasman uitgeoorlê. Victor, die
seun van Firtree, skiet per ongeluk Org Dapperman dood en verwond sy
vrou, waardeur die trekplanne uitgestel word. Allerlei kaskenades van
Rennie, Groot Fant se seun en Ester, Dapperman se dogter, word verhaal.
Ester red die bewoners van Kliphuiskoppie deur op dapper wyse die aantog
van Kaffers aan die bure bekend te maak. Plase en meubels word verkoop
en voorbereidings vir die Trek gemaak. Intussen het Daai en Grasman in
die tronk geraak en Groot Fant Sytjie gekies om die plek van sy oorlede
vrou in te neem. Die verhaal sluit met enige awonture van die trek.</p>
<hr style="width: 45%;"/>
<p>Uit <i>Staan jou Man</i> blyk ten duidelikste dat Von Wielligh se
intriegemasjienerie net 'n paar radjies het, wat al lelik uitgeslyt is.
In <i>Huis en Veld</i> het hy tweemaal gebruik gemaak van 'n verlore brief
(p. 117 en 125), in <i>Staan jou Man</i> doen hy dit nog eens (p. 103) en ook
in Jakob Platjie speel 'n brief die rol van verklikker (p. 85). In
<i>Staan jou Man</i> bewys Sytjie ook nog Daai en Grasman se onskuld deur 'n
brief (p. 237).<a id="FNanchor_120_120"></a><a class="fnanchor pginternal" href="4998225955431426220_18203-h-4.htm.html#Footnote_120_120">[120]</a>—Koos Fonk se verjaarsdagfees by Gansmond word
beskryf (Hoofstuk XII)<a id="FNanchor_121_121"></a><a class="fnanchor pginternal" href="4998225955431426220_18203-h-4.htm.html#Footnote_121_121">[121]</a>; in <i>Huis en Veld</i> is daar Nuwejaarviering
(Hoofstuk VII), in <i>Staan jou Man</i> alweer 'n <span class="x-ebookmaker-pageno" id="pgepubid00111" title="[Pg 76]"><a id="Page_76" title="[Pg 76]"></a></span>
verjaarsdagfees (Hoofstuk
VI), en daarby nog 'n poffertjiesparty (Hoofstuk III).—Platjie sien
"skrifgeleerde" visioene, nadat hy soutvleis en stormjaers geëet 't (p.
222), Frankie Daai ooreet hom aan buffelkarbonaadjies en word deur 'n
lelike nagmerrie gery (Hoofstuk IX).—In <i>Huis en Veld</i> skrik die
vrouens hul lendelam vir spinnekoppe (p. 181) en Tant Annie het groot
respek vir klipsalmanders (Hoofstuk II).—Die vrindskaplike verhouding
tussen die famielies in <i>Huis en Veld</i> vind ons onder gewysigde
omstandighede terug in <i>Staan jou Man</i>. Jakoba word skielik ryk (<i>H. en
V.</i> p. 114), Sytjie ook <i>(S. jou M.</i> p. 90) en albei kry dadelik vryers.
Birdie se twee vryers raak albei in die moeilikheid deur hul slim
planne, Sytjie s'n netso. En so sou daar nog meer ooreenkomste aan te
wys wees.</p>
<p>Die oorvloed van los anekdotes in al drie boeke is ook opvallend. In
<i>Staan jou Man</i> loop so baie kruispaadjies, dat ons glad van die
grootpad verdwaal. Die skrywer het dit blykbaar self gevoel, want hy
begint Hoofstuk XIV aldus: "Ons verlang nou al so baie na Kliphuiskoppie
... dat ons nou g'n minuut langer sal versuim om daarheen te gaan nie."
Die enigste draad, wat die anekdotes verbind, is dat almal bewys, dat
die persone hulle <i>man kan staan</i>. Dit word so 'n opeenhoping van dapper
dade, dat mens naderhand voel, dat die kindere Enaks weer opgestaan het,
terwyl Groot Fant 'n reinkarnasie van Simson is. Dat hy nog die moeite
doen om die pilaar van die kliphuis met kruit weg te blaas en dit nie
sommer omstoot nie, soos sy prototiep met die tempel van die Filistyne
gemaak 't, bly 'n raaisel!</p>
<p>Dit spreek vanself dat by 'n roman, waarin die skrywer probeer om deur
'n semelagtige aaneenstrengeling van awontuurlike voorvalle te bewys,
dat die vernaamste persone almal hul man kan staan, van die psigologiese
uitbeelding niks tereg kom nie. As hy die smart van die trekkers moet
uitbeeld, wanneer hul die Kolonie verlaat, dan roep hy uit: "Ons verberg
ons gesig vir die warme trane van afskeid, ons sluit ons ore vir die
<i>hartverskeurende</i> snikke, wat sielesmart vertolk.... Vroue en kinders
wink mekaar toe met hulle hande of sakdoeke, en die mans waai met hulle
hoede—alles tekens van <span class="x-ebookmaker-pageno" id="pgepubid00112" title="[Pg 77]"><a id="Page_77" title="[Pg 77]"></a></span>
'n <i>hartgevoel wat woorde magteloos slaan om
(dit) te verklank"</i> (p. 240-241).<a id="FNanchor_122_122"></a><a class="fnanchor pginternal" href="4998225955431426220_18203-h-4.htm.html#Footnote_122_122">[122]</a></p>
<p>Dieper dan die trane en die sakdoeke kan hy nie sien nie en daarom wil
hy sy oppervlakkigheid agter 'n retoriese poespas wegsteek. Met die een
voorbeeld kan ek volstaan en merk alleen nog op, dat daar selfs geen
goedgetekende Hotnotsfiguur in <i>Staan jou Man</i> is nie.</p>
<p>Die neiging om lang "moralisatiën ende contemplaciën" oor sy persone te
hou, is in <i>Staan jou Man</i> nog baie hinderliker dan elders. "En as ons
Frankie Daai so sien lê, dan rys die volgende oorwegings in ons gedagte
op:—" (p. 86). Wat die "oorwegings" met die slapende Frankie te doen
het, weet Von Wielligh alleen, want dis 'n beskrywing van die winter!!
As Frankie egter eers gedroom het, dat Sytjie hom wurg, maak "hierdie
afgryslike gesig ... verder 'n beroep op ons nadenking" en dan pas merk
ons dat die wintertoneeltjie 'n aanlopie was vir 'n uitgewerkte preek
oor die "vraatsugtige Mens", by welke uitroep ons seker aan Frankie se
gulsigheid met die buffelkarbonaadjies moet dink! Maar dis glad mis! Die
"vraatsugtige mens" handel nes die "kille nagwindjies"! So raak ons
"toegespinnerak" in die "stowwerige webbe" (p. 88) van
onverstaanbaarheid.</p>
<p>Op p. 186 versoek hy die "waarde leser" om die pen uit sy hand te neem
"om die blydskap van tant Annie <i>in skrif</i> ... neer te <i>skrywe</i>"; op p.
147 staan 'n prekie oor kinders in Griekwa-styl; op p. 270 vertel Ester
en Rennie "hulle awonture en uitredding, <i>wat ons as volg teruggee</i>".
Die verklaring van <i>stormjaers</i>, p. 26, wat hy oor en oor gee in byna al
sy boeke, en die beskrywing van 'n <i>kakebeenwa</i> moet hy bewaar vir sy
oudheidkundige handboek.</p>
<h4 id="pgepubid00113">Boesman-Stories.</h4>
<p>"The religion of the Bushmen is made as clear from their own recitals as
such a subject can be, when it is remembered that the minds of the
narrators were <span class="x-ebookmaker-pageno" id="pgepubid00114" title="[Pg 78]"><a id="Page_78" title="[Pg 78]"></a></span>
like those of little children in all matters not
connected with their immediate bodily wants. Their views concerning the
sun, moon, and stars seem utterly absurd, but a European child five or
six years of age, if not informed, would probably give no better
explanation. Their faith too, that is, their unreasoning belief in many
things that to an adult European seem ridiculous, is seen to be that of
mere infants." So lui die verklaring van Dr. Theal in sy inleiding tot
<i>Bushman Folklore by Bleek and Lloyd</i> (p. XXXVIII) en wie die eerste
deel van Von Wielligh se <i>Boesman-Stories</i> (1919) gelees het, moet die
juistheid daarvan erken. Die stories verplaas ons in 'n spook-wêreld,
waar alles met toordery aanmekaar hang, waar die snaakste
gedaanteverwisselinge plaasvind en die aller-gekste maneuwers uitgevoer
word. In die wonderlike gedoentes is daar weinig logiese gang; daar is
geen kliemaks wat steeds die belangstelling gespan hou, geen goeie
motivering, geen artistieke, harmoniese eenheid nie. Meestal weet ons
nie of ons met mense of diere te doen het nie, want ofskoon die diere
gewoonlik enkele kenmerkende eienskappe hou, word die juiste maat in hul
vermensliking selde getref, en verrig hul dade, wat al te spesifiek
menslik is. So lees ons van 'n uil, wat sy mes laat val (I, p. 117), 'n
aasvoël, wat 'n springbok skiet (II, p. 19), 'n leeuwyfie, wat met
Boesmankinders saamwoon en hulle met knopkieries wapen (II, p. 109), 'n
tier wat hom as 'n reisiger vermom (II p. 140). En van sulke voorbeelde
krioel die stories. Dit word ten slotte 'n marteling om die grillige
kronkelinge van die Boesman-fantasie te volg. Van skoonheid uit
letterkundige oogpunt is daar heel weinig te bespeur in die kinderagtig
inmekaargedraaide versinsels, waaraan mens geen osseriem kan vasknoop
nie. Vir die etnoloog mag die gegewens, wat Von Wielligh met sulke
prysenswaardige ywer byeenversamel het van groot waarde wees, maar vir
die letterkunde is alleen enkele verhale uit die eerste twee dele van
enige betekenis. Mooi is nommer 41 waar 'n leeu met 'n klein meidjie by
die wagvuur speel. En so is daar ander toneeltjies uit die swerwende
jaglewe van die Boesman, wat treffend is deur oer-naïewe eenvoud; ook
raak <span class="x-ebookmaker-pageno" id="pgepubid00115" title="[Pg 79]"><a id="Page_79" title="[Pg 79]"></a></span>
skildering van diere (b.v. in nommer 44), maar selde 'n skone
geheel.</p>
<p>In die eerste deel word hoofsaaklik die mitologie behandel, deel twee
bevat dierstories, terwyl die derde deel eintlik geen reg op die naam
<i>Boesman-Stories</i> het nie, want dis 'n geskiedkundige verhandeling oor
die "sedes, gewoontes en bekwaamhede" van die Boesman. Heelwat
besonderhede, wat reeds in <i>Jakob Platjie</i> en die eerste twee dele
voorkom, word hier herhaal, te same met persoonlike herinneringe en
allerlei anekdotes, wat die skrywer van ander persone verneem het. In
eenvoudige taal vertel Von Wielligh alles wat hy van die Boesmans weet.
Gelukkig het hy sy meedelings nie "met 'n vergulde nerfie
oor(ge)blaas"<a id="FNanchor_123_123"></a><a class="fnanchor pginternal" href="4998225955431426220_18203-h-4.htm.html#Footnote_123_123">[123]</a> nie, want soos uit 'n nader bespreking van sy styl
sal blyk, is 't juis dìt, wat hinderlik is in sy romans. Hier loop hy
eenvoudig padlangs en vir die ondersoeker van Boesman-gewoontes deel hy
heelwat wetenswaardigs mee. In die voorwoord van die derde deel verklaar
hy, dat dit "van 'n wetenskaplike aard" is. Populêr-wetenskaplik sou
juister wees, want Von Wielligh is met als sy persoonlike ervaring 'n
leek sonder etnologiese vorming, wat geen begrip het van die groot
verband van sy onderwerp, en wat hom deur sy hartstog vir die Boesman
tot allerlei gewaagde en moeilik bewysbare generalisasies laat verlei.
So verklaar hy op p. 73, dat die Boesman 'n paar oë het, "om ver en raak
te sien soos nog geen ander menseras hom op kan beroem nie", en op p. 68
verseker hy ons, dat daar "op die Europese toneel min ... dansers (is),
wat 'n Boesman in 'n riel sal uitstof ..." Op p. 21 verklaar hy: "soiets
as mis-skiet ken 'n Boesman glad nie", terwyl hy kort daarop moet erken:
"In sterk wind is hy minder gelukkig". Die meedeling oor die slangsteen
op p. 52 is seker ook nie van wetenskaplike aard nie, ewemin as die
snaakse definiesie van "deursigkunde—dit wil sê, om voorwerpe op 'n
tekening op verskillende afstande voor te stel" (p. 67). Vir die vakman
sal die volgende bewering ook stellig nie van veel nut wees nie: "Sy
voedsel (d.i. die Boesman s'n) bestaan byna <span class="x-ebookmaker-pageno" id="pgepubid00116" title="[Pg 80]"><a id="Page_80" title="[Pg 80]"></a></span>
uit enige ding—al wat hy
nie eet nie, is wat hy nie in hande kan kry nie." (p. 21).</p>
<p>Die vierde deel bevat "gemengde vertellings, mees van 'n awontuurlike
aard", wat die skrywer gedeeltelik self opgeteken 't en gedeeltelik aan
ander bronne ontleen 't. Daar is 'n paar goeie jagstories en verhale wat
ons 'n kyk gee op die awontuurlike lewe van die boere teen die end van
die negentiende eeu. Uit letterkundige oogpunt is dit die besgeslaagde
bundel, ofskoon ook hier die psigologie soms nie dieper as die boonste
nerfie gaan nie, soos blyk uit die volgende: "Dis wonderlik watter
indruk so 'n verandering in die lewe van 'n Boesman maak. Hy kom uit die
wildernis, alwaar beskawing nog op sy beurt wag. Hy kom in Kaapstad en
sien treine, skepe, hoë huise, en hoe baie mense daar besig is. Die
groot winkels met alle soorte goed wat hy nie ken nie, is vir hom 'n
wonder bo wonder." (p. 132.) Met dit al het Von Wielligh met die
versameling van die stories 'n verdienstelike kultuur-historiese bydrae
gelewer. Wat hy met onvermoeide speursin uit verborge hoekies en
gaatjies gehaal 't sal altyd van belang bly, maar waar dit ons hier te
doen is om letterkundige skoonheid, moet gekonstateer word, dat die
geaardheid van 'n groot gedeelte van die stof sodanig is, dat dit slegs
vir wetenskaplike doeleindes geskik is.</p>
<p>Gewoonlik word die serie <i>Boesman-Stories</i> as boeke vir die jeug beskou.
Blykens die voorberig van die vierde deel was dit allermins die
bedoeling van die outeur en uit die karakterisering van die inhoud is
dit duidelik, dat hy gelyk het. Daar is seker min Afrikaanse ouers, wat
sou wens, dat hul kinders so 'n volledige kennis van al die
Boesman-bygelofies bevoorbeeld moet hê, as wat Von Wielligh ons aanbied.
Niettemin sou daar seker 'n klein bloemlesing uit die vier dele kan
saamgestel word, wat sal voldoen aan die vereistes van 'n kinderboek.
Maar Von Wielligh is veels te optimisties waar hy sê: "...daar sal
gewis 'n tyd aanbreek dat nie alleen kinders nie, maar meer as kinders
hulle ore sal hou teen die blaaie van <i>Boesman-Stories</i> om te luister na
sprokies en vertellings <i>asof die woorde direk en duidelik afkomstig is
van die oorspronklike lippe wat hul vertel <span class="x-ebookmaker-pageno" id="pgepubid00117" title="[Pg 81]"><a id="Page_81" title="[Pg 81]"></a></span>
het</i>."<a id="FNanchor_124_124"></a><a class="fnanchor pginternal" href="4998225955431426220_18203-h-4.htm.html#Footnote_124_124">[124]</a> Dit is in
flagrante teëspraak met die volgende: "Met die skrywe van hierdie
<i>Boesman-Stories</i> het ons die gedagtes van die Boesmans <i>in ons eie
woorde vertolk ...</i>"<a id="FNanchor_125_125"></a><a class="fnanchor pginternal" href="4998225955431426220_18203-h-4.htm.html#Footnote_125_125">[125]</a> en gee aanleiding tot 'n ander opmerking. Die
eienaardige bekoring van die inboorlingestories sit ongetwyfeld
grotendeels in die persoonlikheid van die oorspronklike verteller. Dit
het Von Wielligh self gevoel, want in die voorberig van <i>Diere-Stories</i>
verklaar hy: "Niemand kan 'n Diere-Storie so smaakvol as 'n Hotnot
vertel nie. Dit smaak of hy alles daar voor hom sien en hoor, wat hy
verhaal. Haarfyn kan hy die Diere naboots en namaak—so natuurlik, dat
ons daarvan soms bang word." Nou is dit juis dié natuurlike element, wat
ons in die <i>Boesman-Stories</i> mis, terwyl in <i>Diere-Stories, soos deur
Hotnots vertel</i> die juiste toon baie beter getref word. Gelukkig het Von
Wielligh besef dat 'n kinderboek nie "deurspek met lesse, met sedepreke"
moet wees nie en met uitsondering van sekere minder artistieke
stylwendings kan die <i>Diere-Stories</i> as aangename kinderlektuur beskou
word, wat egter in hierdie verband nie nader kan bespreek word nie.</p>
<p>Al dadelik blyk egter weer uit die volgende aanhaling, dat Von Wielligh,
as leek hoegenaamd geen insig het in die wordingsgeskiedenis van
dierverhale nie. In die voorberig van <i>Boesman-Stories I</i> stryk hy met
'n klein vetkersie ewe parmantig in die volle lig van 'n stralende son:</p>
<p>"In Europa en Amerika word tot nog toe vrugtelose pogings aangewend om
gewilde en ingrypende (?) "Diere-Stories" te skrywe; hier in Suid-Afrika
het die Hotnots en Boesmans dié reeds vir ons eeue gelede uitgewerk. Al
wat ons te doen het, is om die ryk oes in te samel." Hy weet dus nie,
dat feitlik alle volke hul dieresprokies het nie, dat selfs vandag nog
sulke vertellings van mond tot mond gaan oor die gehele aardbodem en dat
baie van ons jakkalsstories groot ooreenstemming vertoon met die
Europese verhale van die vos.<a id="FNanchor_126_126"></a><a class="fnanchor pginternal" href="4998225955431426220_18203-h-4.htm.html#Footnote_126_126">[126]</a> Wat die digter van <i>Reinaerts
Historie</i> (II), reeds in die 14de eeu geseg <span class="x-ebookmaker-pageno" id="pgepubid00118" title="[Pg 82]"><a id="Page_82" title="[Pg 82]"></a></span>
het bly nog altyd waar, ook
in literêr-historiese sin: "Van Reinaerde es een groot saet Ghebleven
dat nu seere up gaet."</p>
<p>Van Von Wielligh het ook nog verskyn 'n Afrikaanse bewerking van
Robinson Crusoë (1920) en 'n Boesman-Robinsonade, <i>Nimrod Seeling</i>
(1921). Nimrod is 'n seuntjie van vier jaar, wat in die hande van
Hotnots en Boesmans val en by hulle bly tot sy veertiende jaar. Deur 'n
aaneenskakeling van awontuurlike gebeurtenisse kry die skrywer nog eens
'n geleentheid om die gewoontes, sedes en bygelowe van verskillende
inboorlingstamme te skets, terwyl ook die jag op groot wild beskryf
word. Aangesien die verhaal vir die "jonger geslag" bedoel is, word 'n
eenvoudige styl gebruik. Maar selfs die spannendste awonture word op
dorre betoogtoon verhaal, sonder enige poging tot plastiese uitbeelding.
"Die leeu is nou kort agter ons. Toe Saba in haar boom was, steek sy
haar hand uit om my op te help. Maar helaas, my lang hare raak verward
in 'n droge tak. Saba breek met wilde krag die stuk tak en pluk my op;
net toe kom die leeu onder die boom en vang met sy voorpoot naar my
voete. <i>Hierop</i> maak Saba haar man as of hy uit sy boom wou afklim. Die
leeu sien dit, hol soheentoe en kry 'n skoot met 'n gifpyl, deur die
ander Boesman afgeskiet. <i>Hierop</i> gee Saba haar man hom nog 'n skoot, en
hy was nie meer nie." (p. 33-34.) Dit is maar een voorbeeld van die
dooierige, kroniekagtige vertellings, waarin die verskillende insidente
deur 'n uitgerekte string van
hierop—daarop—waarop—daarna—verder—voorts en soortgelyke woorde
aanmekaar geryg word.<a id="FNanchor_127_127"></a><a class="fnanchor pginternal" href="4998225955431426220_18203-h-4.htm.html#Footnote_127_127">[127]</a> Dat ook hier herkouing van ou motiewe
aanwesig is, bewys o.a. die Griekwa-preek op p. 76.</p>
</body></html>
