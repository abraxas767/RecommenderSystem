<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00091" title="[91]"><a id="Page_91"></a></span></p>
<h2 class="nobreak" id="XXIX">XXIX.</h2>
</div>
<div class="poetry-container">
<div class="poetry">
<div class="stanza">
<div class="verse indent0">As my asem uit is,</div>
<div class="verse indent0">En my oog soos glas,</div>
<div class="verse indent0">My gesig soos dooie skulpe op die strand,</div>
<div class="verse indent0">En my lyf so koud soos druppels winterdou,</div>
<div class="verse indent0">Lê my op die randjie</div>
<div class="verse indent0">Waar die son die aalwyn groet</div>
<div class="verse indent0">En goeienmôre vir die suurvyblomme sê.</div>
<div class="verse indent0">Dek my oor met klippe—</div>
<div class="verse indent0">Roes-rooi klippe van die randjie,</div>
<div class="verse indent0">Lang verskroei deur somerhitte,</div>
<div class="verse indent0">Skoon gewas deur somerreën,</div>
<div class="verse indent0">Weer vervuil deur winterstof</div>
<div class="verse indent0">Met ’n laag van vuil-geel gruis.</div>
<div class="verse indent0">Stapel klippe op my, oor my;</div>
<div class="verse indent0">Maak ’n vestingwerk daarvan,</div>
<div class="verse indent0">Waar die wapad-sand kan skuil kry</div>
<div class="verse indent0">As die warrelwind hom slaan;</div>
<div class="verse indent0">Waar die bossie-saad beskut word</div>
<div class="verse indent0">Tot die kiemtyd—as dit kom.</div>
</div>
</div>
</div>
</body></html>
