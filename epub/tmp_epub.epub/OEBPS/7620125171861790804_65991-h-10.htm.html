<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00042" title="[41]"><a id="Page_41"></a></span></p>
<div class="figcenter" style="width: 500px;">
<span id="id-6846572972466751865"></span>
</div>
<h2 class="nobreak" id="IX">IX.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Uitkyks naaste bure woon</div>
<div class="verse indent0">nie al te ver nie,</div>
<div class="verse indent0">’n spruitjie is die grens; aan d’owerkant</div>
<div class="verse indent0">daar lê die woning.</div>
<div class="verse indent0">Die oudste dogter van die huis is Sannie,</div>
<div class="verse indent0">Martjies skoolkam’raad uit vroeër dae;</div>
<div class="verse indent0">baie maal kom sy</div>
<div class="verse indent0">’n middag of ’n aand na Uitkyk oor</div>
<div class="verse indent0">en bly die nag dan daar.</div>
<div class="verse indent0">Sannie is al lang ’n goeie vriendin</div>
<div class="verse indent0">van Roelof ook.</div>
<div class="verse indent0">Menigmaal met Martjie saam,</div>
<div class="verse indent0">of ook allénig, het hy haar gaan haal</div>
<div class="verse indent0">of huistoe weer gebring.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Dis weer so’n Sondagmiddag op die plaas</div>
<div class="verse indent0">by Sannies ouers,</div>
<div class="verse indent0">Roelf en Martjie was die middag daar</div><span class="x-ebookmaker-pageno" id="pgepubid00043" title="[42]"><a id="Page_42"></a></span>
<div class="verse indent0">en staan nou op vertrek.</div>
<div class="verse indent0">Sannie is op Martjies wenk</div>
<div class="verse indent0">haar kamer ingegaan</div>
<div class="verse indent0">en kom terug, met kappie op haar hoof,</div>
<div class="verse indent0">om saam te wandel.</div>
<div class="verse indent0">Weldra is die drie op pad</div>
<div class="verse indent0">na d’oorkant toe,</div>
<div class="verse indent0">die ene agter d’ander in die paadjie</div>
<div class="verse indent0">deur die gras,—</div>
<div class="verse indent0">agterste is Roelf.</div>
<div class="verse indent0">Soos altyd as die twee mekaar ontmoet</div>
<div class="verse indent0">is Martjie en Sannie nou teen Roelf</div>
<div class="verse indent0">’n bondgenootskap weer verbind</div>
<div class="verse indent0">van terge.</div>
<div class="verse indent0">Sprank’lend huppel, langs die ry,</div>
<div class="verse indent0">die plaag-skerts,</div>
<div class="verse indent0">heen en t’rug-gekaats van d’een na d’ander,</div>
<div class="verse indent0">stootlaggies sonnig-helder tussenin,</div>
<div class="verse indent0">—geming met woorde en grappies.</div>
<div class="verse indent0">So, mekander volgend, stap hul aan,</div>
<div class="verse indent0">die spruitjie naad’rend.</div>
<div class="verse indent0">Oor hul klere gly</div>
<div class="verse indent0">die sonne-kolle, wat die blare bo</div>
<div class="verse indent0">op hulle deur laat val.</div>
<div class="verse indent0">Roelof voel hom teen die twee</div>
<div class="verse indent0">nie opgewas nie;</div>
<div class="verse indent0">stingels pluk hy van die lange gras,</div>
<div class="verse indent0">asgaaie-worpe mikkend dan daarmee</div>
<div class="verse indent0">op rugge en arme—roserooi en sag</div>
<div class="verse indent0">deur witte somerkleedjies skeem’rend.</div><span class="x-ebookmaker-pageno" id="pgepubid00044" title="[43]"><a id="Page_43"></a></span>
<div class="verse indent0">„Sannie kyk,” sê Martjie, „hier het hy</div>
<div class="verse indent0">„die ander middag amper ingeval,”—</div>
<div class="verse indent0">en met haar handjie wys sy op ’n plek</div>
<div class="verse indent0">waar Roelf se voet het uitgegly,</div>
<div class="verse indent0">net bo die stroom:</div>
<div class="verse indent0">Die brug is net ’n boomstam oor die spruit,</div>
<div class="verse indent0">aan weersy in ’n mikhout vas-gelê,</div>
<div class="verse indent0">en raaklings oor die water gaande,—</div>
<div class="verse indent0">breed en ondiep is die spruitjie hier.</div>
</div>
<div class="stanza">
<div class="verse indent0">„Nou kyk,” sê Martjie aan Sannie,</div>
<div class="verse indent0">„hier, waar hy nie reg-op kon bly staan,</div>
<div class="verse indent0">„sal ek, met oë toe,</div>
<div class="verse indent0">„my drie keer in die rondte draai.”</div>
<div class="verse indent0">En, met haar arme uitgesprei,</div>
<div class="verse indent0">voeg sy die daad ook by die woord....</div>
<div class="verse indent0">’n Roep van skrik!</div>
<div class="verse indent0">sy wankel,</div>
<div class="verse indent0">alkant grypend om haar heen,</div>
<div class="verse indent0">sy val!</div>
<div class="verse indent0">Maar Roelf is by</div>
<div class="verse indent0">en het haar om haar middel vas</div>
<div class="verse indent0">in sterke arm.</div>
<div class="verse indent0">Maar op die boomstam</div>
<div class="verse indent0">kan hy ook homself nie staande hou,</div>
<div class="verse indent0">hy gaan met Martjie val,</div>
<div class="verse indent0">hy voel dit, O!</div>
<div class="verse indent0">Eén plan is net nog oor</div>
<div class="verse indent0">met snel beraad gryp hy dit aan:</div>
<div class="verse indent0">hy spring!....</div><span class="x-ebookmaker-pageno" id="pgepubid00045" title="[44]"><a id="Page_44"></a></span>
<div class="verse indent0">Daar staan hy in die water nou met haar,</div>
<div class="verse indent0">tot aan sy knieë in die stroom,</div>
<div class="verse indent0">maar sy daarbowe,</div>
<div class="verse indent0">droog, en veilig in sy arme nog</div>
<div class="verse indent0">—haar arme om sy skouer vasgeklem.</div>
<div class="verse indent0">En Sannie lag dat sy so kannie-meer</div>
<div class="verse indent0">tot sy ook amper van die steg af val!</div>
</div>
<div class="stanza">
<div class="verse indent0">Stadig oor die klippe nou</div>
<div class="verse indent0">stap Roelf met Martjie kant toe,</div>
<div class="verse indent0">—sy van skrik bekome,</div>
<div class="verse indent0">nou sy voel</div>
<div class="verse indent0">dat niks te vrees is nie.</div>
<div class="verse indent0">En Sannetjies uitbundig-luid geskater</div>
<div class="verse indent0">werk op die twee aansteeklik</div>
<div class="verse indent0">sodat hul</div>
<div class="verse indent0">ook saam begin te lag.</div>
<div class="verse indent0">Die water stoot teën Roelofs bene op,</div>
<div class="verse indent0">versigtig oor die klippe set hy goed</div>
<div class="verse indent0">sy voete vas.</div>
<div class="verse indent0">Sou ’t wees dat nou die skrik</div>
<div class="verse indent0">begin op Martjie ná te werk?</div>
<div class="verse indent0">want gouer gaan haar asem, gouer steeds</div>
<div class="verse indent0">namate Roelf met haar</div>
<div class="verse indent0">al nader vorder na die kant;</div>
<div class="verse indent0">en aan sy bors kan hy ook voel</div>
<div class="verse indent0">hoe, altyd meer, haar laggie hygend word</div>
<div class="verse indent0">en stoterig.</div>
<div class="verse indent0">Sannie sit al oorkant op die gras</div>
<div class="verse indent0">en kan nie meer van die lag.</div><span class="x-ebookmaker-pageno" id="pgepubid00046" title="[45]"><a id="Page_45"></a></span>
<div class="verse indent0">Roelf is uit die water nou,</div>
<div class="verse indent0">en set vir Martjie op haar voete neer,</div>
<div class="verse indent0">by Sannie op die gras.</div>
<div class="verse indent0">Wat is hom tog oorkom?</div>
<div class="verse indent0">Sy lag is nie meer vrolik-ongedwonge</div>
<div class="verse indent0">en luid, soos elke dag.</div>
<div class="verse indent0">Meteens is tans die vrolikheid</div>
<div class="verse indent0">by Sannie, as by Roelf, verstom,</div>
<div class="verse indent0">want plots’ling eindig Martjies hik’rig laggie</div>
<div class="verse indent0">in ’n snik</div>
<div class="verse indent0">so luid en pynlik-skokkend</div>
<div class="verse indent0">asof selfs die vrolik sonnetjie</div>
<div class="verse indent0">daarvoor moet skrik!</div>
<div class="verse indent0">Maar gou-gou het sy haar herstel,</div>
<div class="verse indent0">nog voor die ander angstig haar kan vra</div>
<div class="verse indent0">wat sy makeer.</div>
<div class="verse indent0">En laggend, naas mekaar, stap hul na huis.</div>
<div class="verse indent0">Roelf is na sy kamer afgedraai</div>
<div class="verse indent0">om droë klere aan te trek.</div>
<div class="verse indent0">Deur Sannie word die voorval by die huis</div>
<div class="verse indent0">met geur en kleur vertel.</div>
<div class="verse indent0">Martjie het sig op ’n stoel laat val,</div>
<div class="verse indent0">gejaag gaan altyd nog haar bors;</div>
<div class="verse indent0">sou ’t wees van skrik</div>
<div class="verse indent0">of van vermoeienis?</div>
<div class="verse indent0">Haar wange gloei,</div>
<div class="verse indent0">en van haar ma af draai haar oë weg,</div>
<div class="verse indent0">en bo haar asem is haar stem,</div>
<div class="verse indent0">as sy verklaar:</div>
<div class="verse indent0">„O, ma, ek het tog so geskrik!”</div>
</div>
</div>
</div>
</body></html>
