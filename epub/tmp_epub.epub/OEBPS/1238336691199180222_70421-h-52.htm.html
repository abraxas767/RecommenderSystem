<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00121" title="[121]"><a id="Page_121"></a></span></p>
<h2 class="nobreak" id="XLVIII">XLVIII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">O Dodeland se koningin,</div>
<div class="verse indent0">Perséfone!</div>
<div class="verse indent0">Wat met blou-swarte oë uit die swartheid staar</div>
<div class="verse indent0">En „Welkom, welkom!” roep</div>
<div class="verse indent0">Aan elkeen wat die dodeland betree—</div>
<div class="verse indent0">O droewige koningin,</div>
<div class="verse indent0">O smart-gelouterde, geliefde vrou</div>
<div class="verse indent0">Strek uit jou arme, hou</div>
<div class="verse indent0">Vir algar hier ’n skuiloord uit en win</div>
<div class="verse indent0">Die edele geeste wat geskaar</div>
<div class="verse indent0">Tesame aankom om met jou gesin</div>
<div class="verse indent0">Van stille rustige dode saam te woon.</div>
<div class="verse indent0">Bekroon hul, koningin, bekroon</div>
<div class="verse indent0">Elkeen met rus, met vrede ongestoor!</div>
</div>
<div class="stanza">
<div class="verse indent0">Smart en wat smart nog bitterder kan maak,</div>
<div class="verse indent0">Skimp en die skyn van skande was hul deel</div>
<div class="verse indent0">Hier op hul eie wêreld. Gee hul rus;</div>
<div class="verse indent0">Gun, onder dié wat, toe die tyd nog jonk was,</div>
<div class="verse indent0">Moeg van die stryd en radeloos jou ryk</div>
<div class="verse indent0">As nuwe dooie burgers, eerbaar, eerlik,</div><span class="x-ebookmaker-pageno" id="pgepubid00122" title="[122]"><a id="Page_122"></a></span>
<div class="verse indent0">Met roem wat dooie helde hou, bereik het—</div>
<div class="verse indent0">Gun onder dié ’n plaas vir hulle. Groet,</div>
<div class="verse indent0">Hul met ’n welkomsgroet, en reik die hand—</div>
<div class="verse indent0">Jou sagte hand, o koningin—aan elk</div>
<div class="verse indent0">Wat hier vanaand jou doderyk besoek.</div>
</div>
<div class="stanza">
<div class="verse indent0">En jy, ou Charon, roeier van die boot</div>
<div class="verse indent0">Wat dooie siele afvoer oor die stroom,</div>
<div class="verse indent0">Wees vrindelik met hul en versag jou haat</div>
<div class="verse indent0">Teen alles wat ooit lewenslig gesien het.</div>
<div class="verse indent0">Dink aan die helde wat jy vroeër vervoer het,</div>
<div class="verse indent0">Aan martelare en aan wie vir plig</div>
<div class="verse indent0">Eie belang en lewe afgegee het,</div>
<div class="verse indent0">En groet hul vrind’lik—almal wat hier kom—</div>
<div class="verse indent0">En voer hul veilig oor jou donker stroom.</div>
</div>
</div>
</div>
</body></html>
