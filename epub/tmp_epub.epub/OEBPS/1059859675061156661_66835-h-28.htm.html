<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Gedigte, by F. v. d. Heever.
    </title>
<link href="2730770618339932740_cover.jpg" id="id-5097294725948101353" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00048" title="[41]"><a id="Page_41"></a></span></p>
<h2 class="nobreak" id="DIE_AFGROND_ROEP_UIT_TOT">DIE AFGROND ROEP UIT TOT
DIE AFGROND.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Die afgrond roep uit tot die afgrond,</div>
<div class="verse indent0">Met geruis van Gods watergote;</div>
<div class="verse indent0">Als dit donder, dan dawer die bulte</div>
<div class="verse indent0">In hul beurtsang op reusenote;</div>
<div class="verse indent0">Na die reenvlaag dan sing triomferend</div>
<div class="verse indent2">Die moeras daaronder,</div>
<div class="verse indent0">Haar slijkrig gepeupel weerkerend,</div>
<div class="verse indent2">Bespottend die donder.</div>
</div>
<div class="stanza">
<div class="verse indent0">Na die val van ons vege aartsvader,</div>
<div class="verse indent0">Hou ons, hoe aan weedom verknog,</div>
<div class="verse indent0">Van die vuur van die Gode een vonkie</div>
<div class="verse indent0">In ons are—die liefdestog.</div>
<div class="verse indent0">Kijk, die bij is die band van gemeenskap</div>
<div class="verse indent2">Tussen gaarde en gaarde:</div>
<div class="verse indent0">Selfs die blits voel alleen in die wolke</div>
<div class="verse indent2">En paar met die aarde.</div>
</div>
<div class="stanza">
<div class="verse indent0">Die afgrond roep uit tot die afgrond,</div>
<div class="verse indent0">Met geruis van Gods watergote,</div>
<div class="verse indent0">En die wilker wat sug voor die reenstorm</div>
<div class="verse indent0">Sing saggies verlangende note:</div>
<div class="verse indent0">Die hede roep uit tot die hede</div>
<div class="verse indent2">In smagtende kore</div>
<div class="verse indent0">Uit die echo’s rijs blijste gebede</div>
<div class="verse indent2">Vir geslagte van more.</div>
</div>
<div class="stanza">
<div class="verse right">(Met vergunning van „<i>De Burger</i>”).</div>
</div>
</div>
</div>
</body></html>
