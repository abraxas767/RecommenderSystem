<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>Uit ou Reisbeskrywinge, Dagverhale en ander Letterkundige Bronne oor die Kaap</title>
<meta content="tei2html.xsl, see https://github.com/jhellingman/tei2html" name="generator"/>
<meta content="Willem Blommaert (1886–1934) Stefanus François Naudé Gie (1884–1945)" name="author"/>
<link href="3206850789384084245_frontcover.jpg" id="id-4273162654120157847" rel="icon" type="image/x-cover"/>
<meta content="Willem Blommaert (1886–1934) Stefanus François Naudé Gie (1884–1945)" name="DC.Creator"/>
<meta content="Uit ou Reisbeskrywinge, Dagverhale en ander Letterkundige Bronne oor die Kaap" name="DC.Title"/>
<meta content="af" name="DC.Language"/>
<meta content="text/html" name="DC.Format"/>
<meta content="Project Gutenberg" name="DC.Publisher"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="body">
<div class="div1 chapter" id="ch1"><span class="pageNum">[<a class="pginternal" href="5740708827384588468_66742-h-0.htm.html#xd31e218">Inhoud</a>]</span><div class="divHead" id="pgepubid00002">
<h2 class="main">Die Dood van Francisco d’Almeida.</h2>
<p><span class="pageNum" id="pb3">[<a class="pginternal" href="5740708827384588468_66742-h-1.htm.html#pb3">3</a>]</span></p>
</div>
<div class="divBody">
<div class="div2 section"><span class="pageNum">[<a class="pginternal" href="5740708827384588468_66742-h-0.htm.html#toc">Inhoud</a>]</span><div class="divHead" id="pgepubid00003">
<h3 class="main">INLEIDING.</h3>
</div>
<div class="divBody">
<p class="first">Op 1 Maart 1510 het die Portugese onderkoning, Francisco d’ Almeida, wat met ’n vloot
op die terugreis na Portugal was, met ’n vyftigtal van sy aansienlikste manne op die
strand van die Tafelbaai in ’n geveg met die Hottentotte gesneuwel. Hy was ’n belangrike
persoon en kan naas Vasco da Gama en Alfonso d’Albuquerque genoem word as een van
die stigters van die Portugese koloniale ryk in Indië. In die groot seeslag voor Diu
in 1509 het hy die Mohamedaanse seemag in die Ooste verpletter; en sy beroemde opvolger,
d’Albuquerque, kon toe van hierdie verswakking van die vyand gebruik maak en deur
die besetting van die belangrikste strategiese punte ’n vaste basis aan die Portugese
mag in Indië gee.
</p>
<p>Dit spreek vanself dat die dood van die onderkoning groot opskudding in Portugal verwek
het; en die gebeurtenis word deur verskillende beriggewers breedvoerig vermeld. Die
beskrywinge is, wat besonderhede betref, taamlik uiteenlopend; en hierin word miskien
weerspieël die toestand van totale verwarring en magteloosheid waarin die Portugese
gedurende die geveg verkeer het. Die beskrywing wat hier volg, is dié van Joano de
Barros (1496–1570), die grootste Portugese historikus van daardie tyd. Theal het uittreksels
uit <span class="pageNum" id="pb4">[<a class="pginternal" href="5740708827384588468_66742-h-1.htm.html#pb4">4</a>]</span>sy <i xml:lang="pt">Asia</i> in <i xml:lang="en">Records of S.E. Africa</i>, VI, blss. 1 vv., afgedruk en vertaal. Die leser word daarheen verwys—veral na blss.
298 vv. In II, blss. 45 vv., is die beskrywing van Correa; in V, blss. 399 vv., dié
van De Castanheda; en in III, blss. 134 vv., dié van De Goes. ’n Vergelyking van die
verskillende berigte met mekaar openbaar groot afwykinge.
<span class="pageNum" id="pb5">[<a class="pginternal" href="5740708827384588468_66742-h-1.htm.html#pb5">5</a>]</span></p>
</div>
</div>
<div class="div2 section"><span class="pageNum">[<a class="pginternal" href="5740708827384588468_66742-h-0.htm.html#toc">Inhoud</a>]</span><div class="divHead" id="pgepubid00004">
<h3 class="main">DIE DOOD VAN FRANCISCO D’ALMEIDA.</h3>
</div>
<div class="divBody">
<p class="first">In Mosambiek het [die onderkoning] vier-en-twintig dae vertoef, want ’n lekkasie in
die <i>Belem</i> moes reggemaak word. Van daar het hy sy reis voortgesit, en met gunstige weer het
hy om die Kaap die Goeie Hoop geseil. Asof die end van die reis reeds bereik was<a class="noteRef pginternal" href="5740708827384588468_66742-h-1.htm.html#xd31e318" id="xd31e318src">1</a>, roep hy toe uit: „God sy geloof! Nou is dit duidelik dat die towenaars van Cochin
leuenaars is!” Die rede hiervoor was ’n voorspelling van sommige in Indië dat hy nie
die Kaap sou omseil nie, en hierdie voorspelling het volgens gerug sy oorsprong by
die towenaars van dié land gehad.
</p>
<p>Daar hulle water nodig gehad het en die Aguada de Saldanha<a class="noteRef pginternal" href="5740708827384588468_66742-h-1.htm.html#xd31e325" id="xd31e325src">2</a>, waarvan ons reeds geskrywe het en waar skepe water kon inneem, naby die Kaap was,
het hy aan die stuurmanne bevel gegee om hom daarheen te bring. Om nou die manskappe
’n bietjie ontspanning te verskaf ná die eentonigheid <span class="pageNum" id="pb6">[<a class="pginternal" href="5740708827384588468_66742-h-1.htm.html#pb6">6</a>]</span>van die see, het hy sommige wat met die watervate aan land gegaan het, toegelaat om
met die neërs, wat op die strand hulle verskyning gemaak het sodra die skepe geanker
was, handel te drywe. Die neërs het heeltemal eie geword met ons mense en vee aan
hulle verruil vir stukke yster en doek, wat hulle hoog waardeer; en ’n paar van ons
kêrels het toe verder verlof gekry om met die inboorlinge na hulle dorpe toe te gaan
byna ’n uur van daar. Op hierdie ekspediesie het die neërs van party messe gesteel
en ook ander dinge, waarin hulle sin gehad het. Om hierdie brutaliteit te wreek het
een van die kêrels, Gonçalo, ’n diensbode van die onderkoning, twee van die neërs
met hom saamgevoer onder die voorwensel dat hulle van die goed moes dra wat hy gekoop
het; maar hulle was huiwerig om saam te kom, want hulle was agterdogtig en het gevrees
dat sy bedoeling nie suiwer was nie. Toe wou hy hulle met geweld dwing, maar hulle
gooi die goed neer en het hom so toegetakel dat hy met stukkende tande en ’n gesig
vol bloed voor die onderkoning verskyn het.
</p>
<p>By die onderkoning was toe juis verskillende persone wie se diensbodes dieselfde mishandeling
van die neërs ondervind het, veral een met die naam Fernando Carrasco, ’n bediende
van Jorge de Mello; en hulle was so kwaad dat hulle die onderkoning beweeg het om
die neërs in hulle dorp te gaan straf. Hy het ingewillig, nie so seer omdat hy self
kwaad was nie, maar om die adellike here te bevredig, ofskoon sommige van hulle teen
die <span class="pageNum" id="pb7">[<a class="pginternal" href="5740708827384588468_66742-h-1.htm.html#pb7">7</a>]</span>aanval was, soos b.v. dom Lourenço de Brito, Jorge de Mello en Martin Coelho.
</p>
<p>Die dorpe was ’n bietjie verder op as die plek waar die skepe geanker was, en die
volgende dag, om die afstand te voet te verkort, het die bote dus met omtrent ’n honderd-en-vyftig
man, die fleur van die hele geselskap, langs die kus tot digby die dorpe gevaar. Hulle
het daar aan wal gestap; en die onderkoning het aan sy skipper, Diogo d’Unhos, bevel
gegee om daar in die skuite te wag en nie van die plek af weg te gaan nie. Dit wil
waarlik skyn asof sy gees hom voorspel het in welke verskriklike nood hulle na die
skuite sou uitsien, en asof die bedruktheid waarmee hy die onderneming begin het,
’n voorteken van sy laaste uur was; want ná sy inwilliging aan die versoek van die
edelliede wat hom aangespoor het, was al sy woorde en dade soos dié van iemand wat
die dood verwag. Toe hy b.v. uit die skip in die boot klim, sê hy, om te wys dat hy
teen sy sin gaan: „Waarheen neem julle my sestig jare?”
</p>
<div class="figure p007width"><span id="id-252485907959007082">Dood van d’Almeida.</span><p class="figureHead"><span class="sc">Dood van d’Almeida.</span></p>
<p class="first">Uit Van der Aa se <i xml:lang="nl">Gedenkwaardigste Zee- en Land-Reysen</i>.
</p>
<p>(Foto A. E. Elliot.)</p>
</div><p>
</p>
<p>Later toe hulle langs die strand loop, sê hy daar is sand in sy skoene, en hy vra
vir Joano Gonçalves, sy lyfbediende, om hulle uit te trek; en toe Joano Gonçalves
die een teen die ander klop om die sand uit te slaan, maak hy die opmerking: „As dom
Joano de Menezes nog gelewe het en jou daardie skoene teen mekaar hoor slaan het,
sou hy g’n stap verder gegaan het nie, al was dit ook in ’n slag wat grootliks tot
sy eer sou strek; maar daar ek meer in God glo as in sulke illusies, sal ek my reis
voortsit.” Hy het hier gesinspeel op <span class="pageNum" id="pb8">[<a class="pginternal" href="5740708827384588468_66742-h-1.htm.html#pb8">8</a>]</span>’n feit wat algemeen in die koninkryk bekend is, nl. dat dom Joano de Menezes aan
twee slegte voortekens geglo het: die klop van twee skoene teen mekaar, en dat Dinsdag
’n ongelukkige dag was. Die verklaring hiervan is as volg: dom Joano was hooflyfwag
van die prins dom Alfonso toe hy by Santarem van sy perd geval het en aan die gevolge
oorlede is; en terwyl hulle twee naas mekaar op die wal van die Taag by Alfange ry,
begin ’n knaap wat in die Taag geswem het, sy skoene teen mekaar te klop om die sand
uit te kry, en net toe val die prins van sy perd; en dit was op ’n Dinsdag. Dus, as
gevolg van hierdie ongeluk het dom Joano altyd aan die twee slegte voortekens geglo,
en dit was so alom bekend in die koninkryk dat toe hy in Arsilla<a class="noteRef pginternal" href="5740708827384588468_66742-h-1.htm.html#n8.1" id="n8.1src">3</a> en later in Asamor<a class="pseudoNoteRef pginternal" href="5740708827384588468_66742-h-1.htm.html#n8.1" id="xd31e355src">3</a> kaptein was, die inwoners seker was dat hy niks op ’n Dinsdag of as hy twee skoene
teen mekaar hoor slaan, sou onderneem nie.
</p>
<p>Hiervan was hulle so oortuig dat toe dom Joano in Arsilla ’n aanval op ’n paar dorpe
wou maak … en die inwoners, omdat dit winter was en baie gereent het, nie graag wou
saamgaan nie, vier van hulle ’n plan gemaak het en ’n jongkêrel gekry het om by die
poort van die stad skoene teen mekaar te klop nes dom Joano daardeur ry, want <span class="pageNum" id="pb9">[<a class="pginternal" href="5740708827384588468_66742-h-1.htm.html#pb9">9</a>]</span>hulle wou hom so keer. Maar dom Joano het deur die plan gesien, en hy het geweet dat
die kêreltjie van ’n man kom wat in ’n neerlaag ’n goeie gebruik van sy bene kon maak.
</p>
<p>Hy roep hom dus toe: „Loop sê vir jou baas dat sy straf vir wat jy nou doen, alleen
sal wees dat hy sal moet saamkom; en op hierdie tog sal sy bene vir hom van meer nut
wees as daardie skoene.” Daarop ry hy toe welgemoed verder; en die lis het hy geduie
as ’n voorspelling van die oorwinning, wat hy inderdaad behaal het.
</p>
<p>Die onderkoning daarenteen het nie van die skoengeklop ’n grap gemaak nie, en met
teësin en in ’n treurige stemming het hy sy reis voortgesit. … En daar is mense wat
beweer dat die siel van die mens so deur die bedruktheid of opgewektheid wat hy voel,
vooraf weet wat met hom gaan gebeur; en in hierdie geval het g’n halfuur verbygegaan
nie, of die slegte voorbodes van die onderkoning was verwesenlik.
</p>
<p>Net toe hulle die neërdorp intrek, het Fernando Pereira, die seun van Reimano Pereira,
gesneuwel. Party sê dit was ’n ongeluk, want hy was in een van die hutte; en een van
ons manne wat buitekant was, het hom daarin gehoor, en in die gedagte dat dit ’n neër
was, het hy sy spies ingestoot en hom deur die lyf gesteek. Toe die onderkoning hiervan
hoor, sê hy: „As my moeilikhede met Fernando Pereira begin, dan sal dit met nog meer
ophou;” en hy het bevel gegee dat die manskappe dadelik teruggeroep moes word.
<span class="pageNum" id="pb10">[<a class="pginternal" href="5740708827384588468_66742-h-1.htm.html#pb10">10</a>]</span></p>
<p>Die gros van die geselskap het egter reeds deur ’n groot deel van die dorp gegaan
en kom terug met ’n aantal koeie en kinders, wat hulle in die huise gekry het. Daarop
verskyn toe omtrent tagtig neërs; met die eerste skrik het hulle gaan wegkruip, maar
nou was hulle klaar om vir die behoud van die kinders die dood te trotseer. Toe Lourenço
de Brito sien hoe woes hulle aanstorm en waarom hulle dit doen, skree hy vir dié wat
die kinders wegvoer: „Laat die kalwers staan, want die koeie kom agter hulle aan;
en hulle bulk nie, hulle brul.” En ofskoon party van ons mense toe die kinders laat
loop het en die armsalige buit van die dorp neergegooi het, was die neërs reeds so
woedend dat hulle oor alles heenspring en ons hoofmag aanval.
</p>
<p>Hulle roep die beeste, wat aan dié soort van oorlogmaak gewend is, en begin om vir
hulle te fluit en met tekens te stuur; en agter die vee beskut val hulle toe ons mense
aan met hardgebrande hout-werpspiese. Party val gewond neer en is deur die beeste
vertrap; en daar die meeste sonder skilde was en alleen lanse en swaarde gehad het,
kon hulle in dié soort van vegtery nie veel uitrig nie, terwyl die neërs tussen die
beeste uit met onmiddellike gevolg hulle wapens teen ons manskappe slinger. Hulle
val so veg-veg terug en kom uitgeput by die plek waar Diogo d’Unhos volgens die bevel
van die onderkoning met die skuite moes gewag het; maar hulle was nie daar nie, want
’n storm het opgekom, en die see was so onstuimig dat hy verplig geword het om die
<span class="pageNum" id="pb11">[<a class="pginternal" href="5740708827384588468_66742-h-1.htm.html#pb11">11</a>]</span>bote terug te neem tot naby die skepe; waar ons mense dus verwag het om skuiling te
kry, het hulle die dood gevind.
</p>
<p>Hulle sak weg in die seesand en was totaal magteloos en kon hulle nie beweeg nie,
terwyl die neërs op hulle afstorm so lig en rats dat hulle na voëls lyk, of liewer
na die beule van Satan. Hulle werp hul op die edelliede, wat uit liefde vir die onderkoning
nog ’n bietjie weerstand gebied het, want die gemene volk het met die eerste buit
vooruit gehardloop. Die treurigste was dat sommige gewondes, wat nie in die los sand
kon loop nie, in die water vaste grond gaan soek het en dit met hulle bloed bevlek
het.
</p>
<p>In hierdie moeilike tyd, toe iedereen vir homself gesorg het, kom Jorge de Mello by
die onderkoning, en hy vind hom min of meer verlate, want iedereen moes na homself
kyk en het sy hande daarmee vol gehad. Daar Jorge de Mello half ontevrede met hom
was in verband met sake tussen Alfonso d’Albuquerque<a class="noteRef pginternal" href="5740708827384588468_66742-h-1.htm.html#xd31e375" id="xd31e375src">4</a> en die onderkoning, sê hy toe aan hom: „Senhor, ek sou graag party van dié by u gevind
het aan wie u eer verskaf het, want nou is die tyd om weldade te vergoed;” waarop
die onderkoning antwoord: „Senhor Jorge de Mello, dié wat aan my iets verskuldig was,
is reeds <span class="pageNum" id="pb12">[<a class="pginternal" href="5740708827384588468_66742-h-1.htm.html#pb12">12</a>]</span>agtergelaat; dit is nou nie die tyd vir sulke herinneringe nie; u moet liewer aan
u adellike stand dink; en ek vra u as ’n guns om by die banier van ons koninklike
heer te bly en dit te red, want dit word oneer aangedaan; wat my betref, ek kan met
my sonde en jare hier my lewe sluit, daar dit die wil van die Heer is.”
</p>
<p>In die tussentyd het daar reeds geval Pedro Barreto de Magalhaens, Lourenço de Brito,
Manuel Telles, Martin Coelho, Antonio do Campo, Francisco Continho, Pedro Teixeira,
Gaspar d’Almeida en nog meer. So lank soos hy kon, het Jorge de Mello by die vlag
gestaan, en by die onderkoning tot aan sy dood. ’n Werpspies het hom die keel deurboor,
nadat hy met stokke en klippe gewond was. Toe Diogo Pires, die leermeester van dom
<span class="corr" id="xd31e382" title="Bron: Lourenco">Lourenço</span><a class="noteRef pginternal" href="5740708827384588468_66742-h-1.htm.html#xd31e384" id="xd31e384src">5</a>, hoor dat die onderkoning gesneuwel het, keer hy terug met die woorde: „Mag God gee
dat ek nie die seun en vader moet agterlaat en met my lewe hier uitkom nie.” Hy gaan
toe terug na die plek waar die onderkoning lê; en daar het hy ook vir altyd gebly.
</p>
<p>Om nou te sluit—dit was die noodlottigste gebeurtenis wat in die koninkryk plaasgevind
het, want die neërs was eenhonderd-en-sewentig in getal, en ons mense eenhonderd-en-vyftig,
die edelste uit die vloot. Van hierdie het meer as vyftig, waaronder twaalf kapteins,
op die strand omgekom, doodgegooi met stokke en klippe, en <span class="pageNum" id="pb13">[<a class="pginternal" href="5740708827384588468_66742-h-1.htm.html#pb13">13</a>]</span>dit nogal uit die hande nie van reuse of gewapende manne nie, maar van dierlike neërs—die
laagste op die hele kus; en al hulle verhewe moed en verstandige bedrywigheid, wat
hulle so dikwels in Indië en baie ander plekke in skitterende krygsdade vir God en
hulle koning vertoon het, het hulle hier niks gebaat nie. Slegs ’n kort entjie pad
en ’n bietjie sand het hulle tot onmag verswak, sodat ons met waarheid kan sê dat
hierdie twee dinge die vernaamste oorsaak van hulle dood was, want baie was so magteloos
dat hulle neergeval het, en die neërs het hulle weerstandloos met groot strandklippe
die hoofde verbrysel.….
</p>
<p>Van dié wat ontkom het, was byna almal met dieselfde primitiewe wapens gewond, en
die wonderlikste van al die wonde was dié van Jorge Lopes Bixorda, die eienaar van
die skip <i>Santa Cruz</i>. Sy skedel was met ’n klip ingeslaan, en die gat op die naat was groot genoeg om
’n eier te bevat; en toe die stukke been verwyder is, kon ’n mens sy harsings sien
klop. Dit was nie moontlik om hom aan boord skip gesond te maak nie. Maar gelukkig
het ’n hen begin lê, en ’n neërin het ’n kind gekry; en met haar melk en die eiers
van die hen is hy verpleeg, en die wond het genees.
</p>
<p>Jorge de Mello, wat vir die sorg van die vlugtelinge verantwoordelik was ná hulle
terugkeer, het die gewondes na die skepe vervoer en het daarop teruggegaan na die
strand om die dooies te begrawe. Toe hy kom waar die lyk van die onderkoning lê, totaal
ontkleed—want die wêreld wou dat <span class="pageNum" id="pb14">[<a class="pginternal" href="5740708827384588468_66742-h-1.htm.html#pb14">14</a>]</span>hy dit selfs sonder ’n doodshemp moes verlaat—, was hulle droefheid so groot om hom
daar in dié ellendige toestand te sien dat dié wat daarby gestaan het, liewer met
hom in die dood sou gegaan het as om die eerbiedwekkende en beroemde man daar so te
moet aanskou. Jorge de Mello het hom en die ander op die woeste kus begrawe en het
teruggekeer na die skepe. Hy het die anker gelig en die reis na hierdie koninkryk
voortgesit, waar, ná sy behoue aankoms, die hele land oor die noodlottige gebeurtenis
in rou gedompel is.
<span class="pageNum" id="pb15">[<a class="pginternal" href="5740708827384588468_66742-h-1.htm.html#pb15">15</a>]</span></p>
</div>
</div>
</div>
<div class="footnotes">
<hr class="fnsep"/>
<div class="footnote-body">
<div id="xd31e318">
<p class="footnote"><span class="fnlabel"><a class="noteRef pginternal" href="5740708827384588468_66742-h-1.htm.html#xd31e318src">1</a></span> Op die terugvaart uit Indië het die Portugese die kus van Natal tot aan die Kaap,
en veral die laaste stuk daarvan, as die allergevaarlikste deel van die hele reis
beskou; en eers as hulle die Atlantiese Oseaan bereik het, het hulle hul veilig geag.
Vgl. die <i>Itinerario</i> van Jan Huygen van Linschoten aangehaal op bls. 54. <a class="fnarrow pginternal" href="5740708827384588468_66742-h-1.htm.html#xd31e318src" title="Return to note 1 in text.">↑</a></p>
</div>
<div id="xd31e325">
<p class="footnote"><span class="fnlabel"><a class="noteRef pginternal" href="5740708827384588468_66742-h-1.htm.html#xd31e325src">2</a></span> Die teenswoordige Tafelbaai het sy eerste naam Aguada de Saldanha (die waterhaalplek
van Saldanha) in 1503 gekry, toe ’n groot Portugese vloot onder Antonio de Saldanha
daar water ingeneem het. Die Nederlandse skeepsvoog, Joris van Spilbergen, het dit
in 1601 herdoop met die naam wat dit vandag nog dra. <a class="fnarrow pginternal" href="5740708827384588468_66742-h-1.htm.html#xd31e325src" title="Return to note 2 in text.">↑</a></p>
</div>
<div id="n8.1">
<p class="footnote"><span class="fnlabel"><a class="noteRef pginternal" href="5740708827384588468_66742-h-1.htm.html#n8.1src">3</a></span> Arsilla en Asamor is twee hawestadjies op die weskus van Morokko. Die Portugese het
in dié streke gesag uitgeoefen. Hulle verowering van Morokkaanse gebied, wat in 1415
by Ceuta begin het, het aanleiding gegee tot die ontdekkingstogte; en die verval van
hulle mag het ook hier begin, toe in 1579 koning Sebastiaan deur die More by Alkasar
verslaan is en self in die slag gebly het<span class="corr" id="xd31e353" title="Nie in die bron nie">.</span> <span class="fnarrow">↑ </span><a class="fnreturn pginternal" href="5740708827384588468_66742-h-1.htm.html#n8.1src" title="Return to note 3(a) in text.">a</a> <a class="fnreturn pginternal" href="5740708827384588468_66742-h-1.htm.html#xd31e355src" title="Return to note 3(b) in text.">b</a></p>
</div>
<div id="xd31e375">
<p class="footnote"><span class="fnlabel"><a class="noteRef pginternal" href="5740708827384588468_66742-h-1.htm.html#xd31e375src">4</a></span> Koning Manuel het Francisco d’Almeida van sy bevel in die Ooste onthef en dit aan
Alfonso d’ Albuquerque oorgedra. D’ Almeida het egter nog eers die groot oorwinning
voor Diu op die gekombineerde Mohamedaanse vloot in 1509 behaal voor hy die terugreis
na Portugal onderneem het. Tot kort voor sy vertrek het hy vir d’ Albuquerque as ’n
prisonier behandel en in die faktory by Kananor opgesluit gehou. <a class="fnarrow pginternal" href="5740708827384588468_66742-h-1.htm.html#xd31e375src" title="Return to note 4 in text.">↑</a></p>
</div>
<div id="xd31e384">
<p class="footnote"><span class="fnlabel"><a class="noteRef pginternal" href="5740708827384588468_66742-h-1.htm.html#xd31e384src">5</a></span> Lourenço d’Almeida, die seun van die onderkoning, het in 1508 in ’n seeslag teen die
Mohamedaanse vloot naby die teenswoordige Bombaai gesneuwel. <a class="fnarrow pginternal" href="5740708827384588468_66742-h-1.htm.html#xd31e384src" title="Return to note 5 in text.">↑</a></p>
</div>
</div>
</div>
</div>
</div></body></html>
