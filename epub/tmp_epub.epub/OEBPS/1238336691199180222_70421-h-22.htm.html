<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00054" title="[54]"><a id="Page_54"></a></span></p>
<h2 class="nobreak" id="XVIII">XVIII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Ek stem nie saam met hom wat sê</div>
<div class="verse indent2">Op klaerige, half weemoedige toon,</div>
<div class="verse indent2">As wil hy wat hy sê, verskoon:</div>
<div class="verse indent0">„Ons volk mis wat ons volk moet hê;</div>
</div>
<div class="stanza">
<div class="verse indent0">„Ons het te min; ons hou te min.</div>
<div class="verse indent2">Om reg te vorder wettige eis,</div>
<div class="verse indent2">Wie is daar wat die weg kan wys</div>
<div class="verse indent0">Waar ons kan haal wat ons moet win?</div>
</div>
<div class="stanza">
<div class="verse indent0">„Ons het geen reg op selfbestaan</div>
<div class="verse indent2">Waar volle vryheid nog ontbreek,</div>
<div class="verse indent2">Waar nòg talent nòg ywer steek</div>
<div class="verse indent0">In burgers wat al slent’rend gaan.</div>
</div>
<div class="stanza">
<div class="verse indent0">„Wys my, waar vryheid pronk met vlyt,</div>
<div class="verse indent2">Waar vlyt vanself sy wins behaal!</div>
<div class="verse indent2">Ons oes—as oes daar is—is skraal;</div>
<div class="verse indent0">En hy wat mors, is kragte kwyt.”</div><span class="x-ebookmaker-pageno" id="pgepubid00055" title="[55]"><a id="Page_55"></a></span>
</div>
<div class="stanza">
<div class="verse indent0">Ek stem nie saam—want ek besef</div>
<div class="verse indent2">Die land gesaai is weelde-grond,</div>
<div class="verse indent2">Wat ná die koue oggendstond</div>
<div class="verse indent0">Verryk word as die son hom tref.</div>
</div>
<div class="stanza">
<div class="verse indent0">En ek weet ook benutte krag</div>
<div class="verse indent2">Word nêrens vrugteloos verspil:</div>
<div class="verse indent2">Nòg Toeval toor ons lot, nòg gril</div>
<div class="verse indent0">Van Iets wat in die duister lag.</div>
</div>
<div class="stanza">
<div class="verse indent0">Wat om my omgaan, sê vir my</div>
<div class="verse indent2">Dat Wet ons groot heelal bestier,</div>
<div class="verse indent2">Meedoënloos vir mens en dier,</div>
<div class="verse indent0">Wat op sy tyd vergelding kry.</div>
</div>
</div>
</div>
</body></html>
