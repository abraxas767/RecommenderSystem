<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml"><head>
<title>
      Dingaansdag | Project Gutenberg
    </title>
<link href="851617805414708371_cover.jpg" id="id-8049961075215674953" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00046" title="[46]"><a id="Page_46"></a></span></p>
<h2 class="nobreak" id="XIII">XIII.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Worstel en wen as jy kan;</div>
<div class="verse indent0">Of stoei en verloor, as jy moet, soos ’n man—</div>
<div class="verse indent0">Soos ’n mens wat kan ly en verdra</div>
<div class="verse indent0">As met eeue-ou terge die droefnis pla—</div>
<div class="verse indent0">Soos ’n mens wat kan wen en geniet</div>
<div class="verse indent0">Wat die guns van die Lot in genade bied,</div>
<div class="verse indent0">Oorvloeiend vandag, in brokkies oormôre,</div>
<div class="verse indent0">Te min vir jaloersheid, te veel vir sôre.</div>
<div class="verse indent0">Worstel en wen as jy kan,</div>
<div class="verse indent0">Of stoei en verloor soos ’n man!</div>
</div>
<div class="stanza">
<div class="verse indent0">Al trek oor die blou lug tesaam</div>
<div class="verse indent0">Wolke wat sterlig en sonlig beskaam—</div>
<div class="verse indent0">Skadu’s wat skadu’s baar,</div>
<div class="verse indent0">Donker, bedwelmend, swaar—</div>
<div class="verse indent0">Skadu’s wat statig kwyn</div>
<div class="verse indent0">En voor sterre en sonlig verdwyn—</div>
<div class="verse indent0">Skadu’s wat kom en gaan,</div>
<div class="verse indent0">Soos maand ná maand die maan—</div>
<div class="verse indent0">Al trek oor die blou lug tesaam</div>
<div class="verse indent0">Wolke wat lig beskaam,</div><span class="x-ebookmaker-pageno" id="pgepubid00047" title="[47]"><a id="Page_47"></a></span>
<div class="verse indent0">Weet as die skadu’s kom</div>
<div class="verse indent0">En die ligvolle wêreld lyk skeef en krom—</div>
<div class="verse indent0">Weet dat die skadu’s vergaan,</div>
<div class="verse indent0">Soos maand ná maand die maan;</div>
<div class="verse indent0">En niks bly oor vir ’n man</div>
<div class="verse indent0">As te dra en geniet wat hy kan—</div>
<div class="verse indent0">En die nag is swart ferweel,</div>
<div class="verse indent0">En die sterre soos goud so geel.</div>
</div>
</div>
</div>
</body></html>
