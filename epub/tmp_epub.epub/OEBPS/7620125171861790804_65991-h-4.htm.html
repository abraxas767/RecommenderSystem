<?xml version='1.0' encoding='utf-8'?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="af" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>
      The Project Gutenberg eBook of Martjie, by Jan F. E. Celliers.
    </title>
<link href="5733958944754454635_cover.jpg" id="id-7255377636611527600" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.12.34 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter">
<p><span class="x-ebookmaker-pageno" id="pgepubid00015" title="[14]"><a id="Page_14"></a></span></p>
<div class="figcenter" style="width: 500px;">
<span id="id-3794554458360315145"></span>
</div>
<h2 class="nobreak" id="III">III.</h2>
</div>
<div class="poetry-container">
<div class="poetry">
<div class="stanza">
<div class="verse indent0">Dit was ’n aand gewees</div>
<div class="verse indent0">toe Roelof, ná sy vaders dood,</div>
<div class="verse indent0">op Uitkyk kom die eerste keer.</div>
<div class="verse indent0">By lamplig, in die huisgang, het hul hom</div>
<div class="verse indent0">die aand ontvang</div>
<div class="verse indent0">en welkom aangebode.</div>
<div class="verse indent0">En Martjie het hy ook die eerste keer</div>
<div class="verse indent0">toe daar ontmoet</div>
<div class="verse indent0">en hand gegee.</div>
<div class="verse indent0">Van bo het sy die lamplig neer sien val</div>
<div class="verse indent0">op voorhoof breed en welwend;</div>
<div class="verse indent0">en uit die winkbrou-skaad’wee</div>
<div class="verse indent0">had ’n oë-paar</div>
<div class="verse indent0">haar aangekyk</div>
<div class="verse indent0">so durwend en so reguit in haar eie,</div>
<div class="verse indent0">soos sy nog nooit by jonkmans het gewaar.</div>
<div class="verse indent0">Die handdruk, ook, was ferm daarby.</div>
<div class="verse indent0">En, net soos ene half verslae,</div>
<div class="verse indent0">het sy ’n stappie toe terug getree.</div><span class="x-ebookmaker-pageno" id="pgepubid00016" title="[15]"><a id="Page_15"></a></span>
<div class="verse indent0">En sittend by haar bed die aand</div>
<div class="verse indent0">het sy só lang</div>
<div class="verse indent0">met oë starend-wyd</div>
<div class="verse indent0">die kêrsvlam aangekyk,</div>
<div class="verse indent0">of sy ’t nog nooit tot nou toe het gesien;</div>
<div class="verse indent0">en het nou iemand haar gevra: hoekom?</div>
<div class="verse indent0">dan het sy ’t selwe nie geweet:</div>
<div class="verse indent0">Gemak’lik-ordeloos, van bande ontslae,</div>
<div class="verse indent0">kan ons gedagtes so aan dwale raak,</div>
<div class="verse indent0">in towerlande</div>
<div class="verse indent0">swaar te ontvlug.</div>
<div class="verse indent0">So was dit ook met haar die aand;</div>
<div class="verse indent0">maar elke keer het sy gemerk</div>
<div class="verse indent0">hoe steeds die beelde, vlottend om haar heen,</div>
<div class="verse indent0">om éne punt wou draai;</div>
<div class="verse indent0">en elke keer sien sy dan daar</div>
<div class="verse indent0">’n voorhoof van ’n ronding hoog en edel</div>
<div class="verse indent0">en durwend daardie oë, op haar gerig.</div>
<div class="verse indent0">En ’t was of sy in daardie blik</div>
<div class="verse indent0">’n aanval sien,</div>
<div class="verse indent0">of sy tot stryd word uitgedaag.</div>
<div class="verse indent0">Meteens opspringend van haar stoel, het sy</div>
<div class="verse indent0">haar hofie trots na bo gewip:</div>
<div class="verse indent0">„wat of hy hom wel sou verbeel,</div>
<div class="verse indent0">„die baas-skap sal sy hom wel gou ontleer....”</div>
<div class="verse indent0">en hard-op het sy toe gelag.</div>
</div>
<div class="stanza">
<hr class="r15"/>
</div>
<div class="stanza">
<div class="verse indent0">Twee maande is nou verby</div>
<div class="verse indent0">ná daardie aand van Roelofs koms,</div><span class="x-ebookmaker-pageno" id="pgepubid00017" title="[16]"><a id="Page_16"></a></span>
<div class="verse indent0">maar hy ’t vir haar</div>
<div class="verse indent0">dieselfde nog gebly:</div>
<div class="verse indent0">eerbied bowe mate, soos sy dit</div>
<div class="verse indent0">by ander jonkmans sien,</div>
<div class="verse indent0">betoon hy nooit aan haar;</div>
<div class="verse indent0">maar kyk, alreeds na d’eerste dag of drie</div>
<div class="verse indent0">kon sy haar daaroor nie meer erger nie.</div>
</div>
</div>
</div>
</body></html>
